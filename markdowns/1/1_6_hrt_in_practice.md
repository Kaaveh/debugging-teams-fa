<div dir="rtl">

## اصول HRT در عمل

تا الان به نظر میاد که ما روی منبر رفته بودیم و در مورد تواضع، احترام و اعتماد فقط حرف زدیم و موعظه کردیم. حالا بیاین ببینیم چطور میتونیم این حرف ها رو در زندگی روزمره به واقعیت تبدیل کنیم. توی این بخش، به دنبال راهکارهای عملی ای هستیم تا به وسیله اونها یه سری رفتار شخصی رو بازبینی کنیم. ممکنه خیلی از مثال هایی که میاریم به نظر واضح و مبرهن بیان، ولی وقتی که در اونها عمیق بشین متوجه میشید که بیشتر اوقات شما یا همکارانتون مقصر اصلی ماجرا هستید. 

### غرورت رو کنار بگذار
این جمله یه جورایی با زبون بی زبونی داره عدم تواضع رو به روی آدمی که خیلی رفتارهای فروتنانه ای نداره میاره. هیچ کس دوست نداره با آدمی کار کنه که دائما فکر می کنه مهم ترین انسان توی اتاقه. حتی اگه واقعا شما باهوش ترین آدم توی یه بحث باشید، لازم نیست دائما هوشتون رو توی چشم بقیه فرو کنید. به عنوان مثال، آیا در مکالمه ها دوست دارین همیشه حرف اول یا حرف آخر رو شما بزنید؟‌ آیا فکر میکنید لازمه روی هر موضوع و مبحثی نظر بدین؟ یا شاید احتمالا آدمی رو میشناسید که این طوری باشه. 

توجه کنید که تواضع و فروتنی به این معنی نیست که اجازه بدین بقیه سوار شما بشوند. اعتماد به نفس هیچ اشکالی نداره. فقط مثل آدم های همه چیز دان رفتار نکنید. همیشه سعی کنید به دنبال برانگیختن غرور تیمی بشید. به جای اینکه نشون بدین شخصا آدم فوق العاده ای هستید، سعی کنید حس موفقیت و غرور تیمی رو بین همکاراتون تقویت کنید. یه مثال خوب، بنیاد نرم افزار Apache
هست که کارنامه بلندبالایی در ساخت تیم های منسجم برای نرم افزارهای مختلف داره. تیم های این بنیاد به صورت فوق العاده ای به همکاری و کار گروهیشون می بالند و اجازه نمیدن شخص با فردگرایی برای پز دادن شخصی از تیم سواستفاده کنه. 

غرور خودش رو به روش های زیاد و متفاوتی نشون میده، و بیشتر اوقات جلوی کارایی شما رو میگیره. به یه قسمت دیگه از سخنرانی ریچارد همینگ که این قضیه رو خیلی خوب نشون داده توجه کنید: 

> جان تاکی
<sup>۱</sup>
همیشه خیلی معمولی لباس می پوشید. وقتی وارد یه دفتر کار مهمی میشد، ممکن بود مدت ها طول بکشه تا بقیه متوجه بشن که او چه شخص مهمیه و بهتره به صحبت هاش گوش بدن. برای مدت زمان زیادی، جان مجبور بود با این طرز رفتار بقیه کنار بیاد. تکبر یه کار بیهوده هست. من هیچ وقت نگفتم که جلوی همه کوتاه بیان. بحث من اینه که نشون دادن اینکه شما اگه با بقیه کنار بیاین و خودبزرگ بینی رو کنار بذارین، حتما سودش رو می بینید. ولی برعکس اگه غرور و تکبر رو انتخاب کنید و معتقد باشید که همیشه حرف، حرف شماست، به مرور در طول عمر کاری خودتون هزینه اش رو میدین ... یادگرفتن سیستم های اطرافتون به شما کمک میکنه که از اون ها در راستای اهداف و نیازهای خودتون استفاده کنید. اگر نه، مجبورین دائما در جنگ با سیستم های دور و ورتون باشید.  

### نحوه انتقاد کردن و انتقاد پذیری

جو کار جدیدی رو به عنوان یک برنامه نویس آغاز کرد. همون هفته اول شدیدا روی کد نرم افزار تمرکز کرد. ازونجایی که کارش براش مهم بود و به نحوه برنامه نویسی دقت داشت، شروع کرد یواش یواش از هم تیمی های خودش در مورد کارشون سوال کرد. محترمانه در مورد نحوه طرز فکر و پیش فرضیاتشون سوال میکرد و تیکه کدهایی رو براشون ایمیل میکرد تا هم نظرشون رو بپرسه و هم مودبانه بهشون پیشنهاد میداد که چطور میتونن منطق کدشون رو بهتر کنند. چند هفته که گذشت، به دفتر رئیس بخش احضار شد. جو با تعحب پرسید: "مشکل چیه؟‌ من چه کار اشتباهی انجام دادم؟"
رئیسش با نگرانی گفت: "ما شکایت های زیادی در مورد تو شنیدیم. جو، به نظر میاد که رفتار تو با همکارات خیلی تند و خشنه. چپ و راست داری ازشون ایراد می گیری. از تو ناراحتن. لازمه که یکم ملایم تر باشی!" 
جو مات و مبهوت بود. توی یه محیط مناسب و بر پایه اصول 
HRT
، 
همکاران جو باید با خوشحالی از نظرات و پیشنهادهای جو استقبال می کردند. ولی در این مورد خاص، به نظر میاد که جو باید به خاطر عدم اعتماد به نفس همکارهای خودش ملایم تر رفتار می کرد و نظرات و پیشنهادهای خودش رو به صورت لطیف تری مطرح می کرد. 

در یک محیط حرفه‌ای مهندس نرم‌افزار، انتقادات هیچ وقت شخصی نیستند. بلکه بیشتر اوقات در راستای بهتر شدن محصول نهایی مطرح می شوند. نکته ریز اساسی اینه که شما و همکارانتون ، یک انتقاد سازنده نسبت به یه کار ابتکارآمیز رو از توهین به شخصیت طرف، تفکیک بدین. حمله به شخصیت آدم‌ها هیچ سودی نداره و تقریبا غیرممکنه که طرف بتونه بابتش کاری رو انجام بده. ولی انتقاد سازنده، باعث کمک به پیشرفت میشه. و مهم‌تر از این‌ها یه انتقاد سازنده همیشه همراه با احترامه چرا که براساس علاقه به بهبود کار و پیشرفت طرف مقابل خواهد بود. اگه واقعا یه نفر برای شما محترم باشه، همیشه در انتخاب لغات و عبارات دقت می کنید. نزاکت در انتخاب کلمات و جملات مفید در انتقاد و پیشنهاد، مهارتیه که فقط با تمرین زیاد به دست میاد. 

در مقابل، شما نیز لازمه که هنر انتقادپذیری رو یاد بگیرید. یعنی نه تنها لازمه که در مهارت و توانایی‌هاتون، فروتن باشید، بلکه باید اعتماد داشته باشید که همکارانتون قلباً خیروصلاح و پیشرفت شما (و البته کار و پروژه)
رو در نظر دارند. 
برنامه‌نویسی هم مهارتیه که مثل هر توانایی دیگه با تمرین بهتر میشه. اگر مثلا همکارتون در مورد فرضاً توانایی شعبده‌بازی شما به شما پیشنهادی میداد، آیا این نظر رو یه حمله شخصی به هویت خودتون تلقی می کردید؟ فکر می کنیم، یعنی امیدواریم که این طور نباشه. به طور مشابه، کدی که شما می نویسید یا محصول خلاقانه ای که خلق می کنید برابر با شخصیت و ارزش هویت شما نیست. تکرار میکنیم: شما، کدی که می نویسید نیستید! شما هم این رو تکرار کنید: شما، چیزی که خلق می کنید نیستید. نه تنها لازمه که خودتون این قضیه رو باور کنید، بلکه باید همکارانتون رو هم قانع کنید که انسانها، کدی که می نویسند نیستند. 

PHOTO HERE

به عنوان مثال، این نحوه غلط حرف زدن با یه همکار با اعتماد به نفس احتمالا پایینه:‌
"بابا تو کل منطقی که روی این متد پیاده سازی کردی، اشتباهه باید از فلان مدل استاندارد که همه هم می دونن استفاده می کردی." این نحوه انتقاد، پر از الگوهای اشتباهه:‌ دارین به یه نفر میگین که کارش کلاً "اشتباه" هست (انگار که دنیا سیاه و سفیده). طلبکارانه ازش میخواین که کاری که کرده رو تغییر بده و متهمش می کنید که چیزی رو ساخته که در تضاد با باور و اعتقاد همه آدم هاست (بهش حس حماقت رو القا میکنید). جوابی که دریافت خواهید کرد، یک عکس‌العمل عموما احساسی و تدافعی خواهد بود. 

یه روش بهتر برای انتقال همان منظور ولی با کلمات مناسب‌تر می تونه اینطوری باشه:‌ "ببین این مطقی که توی این متد پیاده سازی شده یکم من رو گیج کرده. به نظرم شاید فلان مدل اگه پیاده سازی بشه باعث خوانایی بهتر کد و نگهداری راحت ترش بشه."
دقت کنید که چطور با فروتنی، مشکل قضیه رو در رابطه با خودتون مطرح میکنید نه یه مشکلی در شخص مقابل. او اشتباهی نکرده، این شما هستین که در فهم کد دچار مشکل شدید. پیشنهاد شما صرفا برای اینه که طرف مقابل به شما کمک کنه تا کد رو بهتر متوجه بشید، و احتمالا پروژه هم راحت تر به اهداف بلند مدت خودش برسه. همچنین، شما از شنونده، طلب کار نیستید. به همکارتون این فرصت رو میدید که با صلح و آرامش نظر پیشنهاد شما رو قبول نکنه. موضوع بحث حول محور کد باقی می مونه و وارد موضوع شخصیت و هنر برنامه نویسی افراد نمیشه.


### یادگیری سریع از اشتباهات
یک داستان معروف و شاید دیگه کلیشه در دنیای بازار وجود داره که در مورد مدیریه که با اشتباهش باعث میشه شرکت ۱۰ میلیون دلار رو از دست بده. روز بعد با ناراحتی وارد دفتر میشه و شروع میکنه تا وسایلش رو جمع کنه. همون طوری که انتظارش رو داشت بهش میگن که مدیرعامل توی دفتر منتظرشه. با ناراحتی و آرامی وارد دفتر میشه و یه برگ کاغذ به مدیرعامل تحویل میده. وقتی مدیرعامل می پرسه که این چیه؟‌ جواب میده: "استعفانامه منه. مگه نمیخواین من رو اخراج کنید؟‌"
مدیرعامل در کمال ناباوری پاسخ میده که "اخراج کنم؟! من همین الان ۱۰ میلیون دلار خرج تجربه و آموزش تو کردم. حالا اخراجت کنم؟!"<sup>۲</sup>

مطمئناً اغراق در این داستان زیاده ولی نکته اینه که مدیرعامل این داستان به خوبی می دونه که اخراج مدیری که اشتباه کرده، نه تنها اون ۱۰ میلیون دلار رو بر نمی گردونه بلکه باعث میشه شرکت یه مدیر خوب که به خاطر تجربه ای که به دست آورده مطمئنه اشتباهش رو تکرار نمی کنه رو هم از دست بده. 

یکی از شعارهای مورد علاقه ما در گوگل این بود:‌ "گزینه شکست، همیشه روی میز موجوده."
باور شرکت این بود که اگه شما هر از گاهی شکست نخورید، یعنی به اندازه کافی در کارتون ابتکار نداشتید یا ریسک نکردین. 
شکست خوردن، یه فرصت طلایی برای یادگیری و بهتر شدن در تلاش های بعدی قلمداد میشه. 
یه جمله هست که به توماس ادیسون نسبت داده شده:‌ "من اگه ده‌هزار راه پیدا کنم که هیج کدوم به نتیجه نرسن، شکست نخورده‌ام. دلسرد نمیشم، چون هر تلاش اشتباهی که تموم میشه، یه قدم ما رو به هدف نزدیک تر میکنه."

در بخش 
Google X، 
که بیشتر پروژه‌های آینده‌نگرانه مثل Google Glass
و ماشین‌های خودران در آنجا انجام   میشه، شکست‌ ‌خوردن تعمداً جزوی از سیستم تشویقی پیش بینی شده. 
اعضای تیم‌ها دائما ترغیب میشن تا ایده‌های دیوانه‌وار همدیگه رو به چالش بکشونن. هر کس به تعداد دفعاتی که در طول یه زمان مشخص، عدم موفقیت یه ایده جدید رو ثابت میکنه، پاداش گیره و حتی با سایرین رقابت می کنه.
هیچ کس نمی تونه تحت هیچ شرایطی یه ایده جدید رو رد کنه، اونوقته که اون ایده وارد پیاده‌سازی اولیه میشه. 

راز یادگیری از اشتباهات اینه که خوب اونها رو ثبت کنید. در دنیای کسب و کار به این نوع بررسی علت و معلول وقوع یه اشتباه، "کالبدشکافی" گفته میشه. کالبدشکافی های اشتباهاتتون رو مکتوب کنید. این کار رو با دقت مضاعفی انجام بدین و مطمئن بشید که نوشته شما یه لیست به درد نخور از عذر و بهونه های الکی نباشه. یه کالبدشکافی مناسب، همیشه درس هایی که آدم از  اشتباه یاد میگیره رو دقیق توضیح میده و کارهایی که لازمه در نتیجه این دروس، شروع بشن یا تغییر کنند رو لیست میکنه. حتما این نوشته رو یه جایی در دسترس قرار بدین و مطمئن بشید که کارهای که نوشتید رو پیگیری خواهید کرد. یادتون باشه، نوشتن اشتباهات کمک میکنه که سایرین هم، (چه الان و چه در آینده) از اشتباهات شما درس بگیرن و تاریخ رو تکرار نکنند. ردپای خودتون رو پاک نکنید. بر عکس اون ها رو شفاف کنید تا راهنمایی برای بقیه باشه. 

یه گزارش کالبدشکافی خوب، شامل موارد زیر است: 
- تاریخچه اتفاقات:‌از پیدا شدن اشتباه یا حادثه تا راه حل
- عامل اولیه اتفاق یا اشتباه
- براورد دقیقه هزینه و آسیب ایجاد شده
- مجموعه موارد تحت اقدام سریع برای غلبه فوری بر مساله
- مجموعه موارد جهت اقدام برای جلوگیری از اشتباه مشابه در آینده
- درس هایی که از اتفاق گرفته شده

### برای یادگیری، زمان بگذارید
سیندی یک ستاره بود. یه مهندس نرم‌افزار فوق العاده که حقیقتا در کار خودش استاد شده بود. به عنوان مدیرفنی پروژه ارتقا یافت و مسئولیت های بیشتری رو روی دوش خودش احساس کرد. خیلی زود، مشاور و مربی اعضای تیمشون شد و به اونها راه و روش مهندسی رو آموزش می داد. در کنفرانس ها و سمینارهای مختلف سخنرانی می کرد و یواش یواش مدیریت چند تیم مختلف رو به عهده گرفت. اگرچه ازین که در کارش یه خبره شده بود لذت می برد، ولی یواش یواش در کارش بی حوصله شد. یه جایی توی این مسیر، او یادگیری رو فراموش کرده بود. حس باهوش ترین و 
ماهرترین بودن هر اتاقی، خیلی آروم دیگه تازگیشو از دست داد. با وجود تمام نشانه‌های موفقیت، یه چیزی هنوز جاش خالی بود. یه روز که داشت کارش رو میکرد، متوجه شد که تخصصی که داره دیگه خیلی توی دوره جدید به کار نمیاد. همه درگیر موضوعات تازه تر شده بودند و دنبال تخصص های جدید تر بودند. سیندی چه اشتباهی مرتکب شده بود؟ 

تعارف که نداریم، خیلی خوش میگذره وقتی آدم داناترین فرد یک جمع باشه، و مربی گری برای بقیه می تونه واقعا ارزشمند باشه. ولی مشکل این جاست که وقتی شما به یه ماکزیموم نسبی در  تیمتون دست پیدا میکنید، یادگیری رو کنار میذارین. و وقتی یادگیری رو فراموش کنید، حوصلتون سر خواهد رفت. عادت به رهبری تیم خیلی راحت تبدیل به یه اعتیاد میشه، و فقط با تواضع و فروتنی میشه مسیر رو عوض کرد و راه رو برای یادگیری موضوعات جدید باز کرد. مجدداً اینجا هم تواضع و تمایل برای یادگیری هست که اهمیت داره. از حاشیه‌امن خودتون خارج بشید و خودتون رو برای یادگیری و پیشفرت به چالش بکشونید. در طولانی مدت آدم خوشحال تری خواهید بود. 

### یادبگیرید صبور باشید

سال ها پیش فیتز روی پروژه‌ای برای تبدیل مخزن های کد 
CVS
به 
Subversion
(و بعدها Git)
کار می کرد. به قدری CVS 
بدقلق بود که دائماً فیتز با باگ‌های جدید مواجه میشد. یکی از دوستای قدیمی فیتز، به اسم کارل قبل‌ها روی 
CVS
خیلی کار کرده بود و به خوبی باهاش آشنا بود. 
این شد که فیتز و کارل تصمیم گرفتند که با هم روی این پروژه کار کنند و باگ‌ها رو برطرف کنند. 

وقتی که دونفره شروع به برنامه‌نویسی کردند با یک مشکل مواجه شدند: فیتز از پایین به بالا به مسائل نگاه میکرد. او در هر مشکلی شیرجه میزد و با سعی و خطا و امتحان کردن روش های مختلف سعی میکرد که قضیه رو حل کنه. کارل اما از بالا به پایین صورت مسائل رو می شکافت. او سعی میکرد که به همه متدها و کدهای موجود نگاه کلی داشته باشه و سپس مشکل رو پیدا کنه. نتیجه این تفاوت در نگاه، کشمکش های مختلف و بعضا جر و بحث های شدید بین این دو نفر شد. اینقدراین مشکل برای اونها خسته کننده شد که دیگه حاضر نبودن همزمان و دونفره برنامه نویسی کنند. لازم به ذکره که اونها دوستهای دیرینه ای بودند که برای همدیگه اعتماد و احترام خیلی بالایی قایل بودند. این موضوع در کنار صبر و بردباری بالای اونها باعث شد که بتونن یه راه دیگه ای برای همکاری پیدا کنند. تصمیم گرفتن که باهم و دونقره کد نویسی کنند تا وقتی که به یک باگ برخورد کنند. اونوقت برای حل اون باگ، از هم جدا میشدند تا هر کس تنهایی روی مساله کار کنه. وقتی مشکل حل میشد، مجددا برنامه‌نویسی دو نفره خودشون رو ادامه میدادند. صبوری این دو نفر، همراه با تمایلشون برای همکاری، نه تنها سرنوشت پروژه رو نجات داد، بلکه دوستیشون رو هم پایدار کرد. 


### تاثیرپذیر باشید
هرچه آدم تاثیرپذیر تری باشید، شخص تاثیرگذار تری نیز خواهید بود. هرچه آسیب پذیر تر باشید، قوی تر به نظر خواهید آمد. این جمله ها در نگاه اول تناقض های عجیبی به نظر می آیند. ولی همه ما حداقل یه نفر رو اطراف خودمون میشناسیم که بی نهایت آدم کله شقیه. هر چقدر هم که آدمها تلاش کنند تا قانعش کنند، همیشه مرغش یه پا داره. معمولا سرنوشت اینجور آدمها چی میشه؟ تجربه ما نشون داده که بیشتر اوقات مردم اونا رو به عنوان موانعی در نظر میگیرند که باید دور زده بشوند. بقیه به نظرات یا مخالفت هاشون خیلی محل نخواهند گذاشت. قاعدتا نمیخواین که شما هم به چنین آدمی تبدیل بشید. پس این رو خوب در ذهن خودتون فرو کنید:‌ هیچ اشکالی نداره که یه نفر نظر شما رو تغییر بده. موضوعاتی که حاضرین به خاطرش مبارزه کنید رو با دقت انتخاب کنید. یاتون باشه که برای اینکه حرف شما به خوبی شنیده بشه، ابتدا لازمه که شنونده خوبی برای حرف های بقیه باشید. قبل ازینکه نظر خودتون رو بیان کنید یا در مورد مساله‌ای با قطعیت تصمیم بگیرید، به نظرات بقیه با دقت گوش کنید. اگه شما مدام تصمیم خودتون رو عوض کنید، آدم بی اراده ای به نظر خواهید آمد. 

اما در مورد موضوع آسیب‌پذیری، باید بگیم که این مهارت در نگاه اول خیلی عجیبه. اگه یه نفر به ضعف های خودش یا به عدم دانشش در یه موضوع خاص معترف باشه، مگه نه اینکه بقیه کمتر او رو جدی میگیرند؟ آسیب‌پذیری یه ضعفه و باعث خراب شدن دیوارهای اعتماد میشه. مگه نه؟‌

خیر، اصلا درست نیست. پذیرش اشتباهاتتون یا اعتراف به اینکه کاری رو به خوبی انجام ندادین، باعث پیشرفت شما در طولانی مدت میشه. واقعیت اینه که تمام اصول HRT
در این قضیه قرار دارند. پذیرش اشتباه حاصل تواضع و بیانگر مسئولیت پذیری شماست. همچنین نشانه ای ازینه که شما می تونین به بقیه اعتماد کنید. و در مقابل بقیه هم به شما، صداقت، و قدرت شما احترام بیشتری خواهند گذاشت. 

گاهی اوقات بهترین کاری که می تونین انجام بدین فقط اینه که بگین: "نمی دونم."

PHOTO HERE 

همه می دونن که سیاست ‌مدارهای حرفه ای هیچ وقت به اشتباه خودشون یا به عدم اطلاع از یه موضوع خاص اعتراف نمی کنند. حتی وقتی که کاملا برای همه، اشتباهشون واضع و مبرهن باشه. برای همینه که هیچ کس یه کلمه از حرفاشون رو باور نمی کنه. این رفتار سیاست مدارها شاید به این دلیله که دائماً از طرف احزاب مخالفشون تحت حمله هستند. ولی در دنیای مهندسی، هیچ دلیلی وجود نداره که شما دائما در حالت تدافعی قرار داشته باشید. هم تیمی شما، همکار شماست، نه رقیب شما. 


---

<sup>۱</sup>
John Tukey
، ریاضیدان معروف آمریکایی و مبدع الگوریتم Fast Fourier Transform

<sup>۲</sup>
روایت های زیادی ازین داستان مطرح شده که به شرکت ها و مدیرعامل های متفاوتی نسبت داده شده اند. 

</div>