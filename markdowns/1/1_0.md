<div dir="rtl">

# فصل اول

## افسانه برنامه نویس نابغه

از آن جایی که این کتاب در مورد خطرات روابط اجتماعی در توسعه دهی محصولات خلاقانه است، به نظر منطقی می آید که تمرکزمان را روی تنها متغیری که شما قطعا به آن کنترل دارید، بگذاریم: یعنی خود شما. 

به طور ذاتی، انسان ها هیچ وقت کامل نیستند. ولی قبل ازینکه عیب و ایرادهای همکارهای خودتان را بسنجید، لازم است که مشکلات و نقص های شخصی خودتون را درک کنید. ما می خواهیم که در مورد رفتارها، خلق و خو و واکنش های خودتان فکر کنید و در نتیجه این تفکر امیدواریم که ایده بهتری در مورد اینکه چطور می شود یک برنامه نویس کارآمد و موفق شد به دست آورید. نهایتاً شما انرژی کمتری را برای سر و کله زدن با انسان ها هدر خواهید داد و وقت بیشتری را صرف کدنویسی خواهید کرد. 

نکته مهم و اصلی این فصل این است که شما درک کنید برنامه نویسی یک کار تیمی است. و برای این که در یک تیم مهندسی (یا هر تیم خلاقانه دیگری) موفق باشید، باید اخلاق و رفتار خودتان را روی سه محور اصلی تواضع، احترام و اعتماد برقرار کنید. 
قبل از این که جلوتر بریم، برای شروع بهتر است ببینیم برنامه نویس ها به طور کلی چطور رفتار میکنند. 
</div>
