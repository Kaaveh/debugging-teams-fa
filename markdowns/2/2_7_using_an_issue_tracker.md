<div dir="rtl">

## نرم افزار مدیریت پروژه

اگر از نرم افزارهای مدیریت پروژه برای رهگیری کارها و باگ ها استفاده می کنید (که بهتر است بکنید)، باید سیستم و پروسه ای برای رده بندی و برنامه ریزی فعالیت ها تعریف کنید تا اعضای تیم بتوانند کارها و رفع اشکالات را بر اساس اولویت صحیح پیگیری کنند. اگر این کار را نکنید، کاربران و اعضای تیم به مرور ثبت باگ ها و کارها را فراموش کرده و شکایات خود از محصول شما را پیگیری نمی کنند. در این حالت اگر حتی نهایتا شما به نرم افزار مدیریت پروژه خود سر بزنید، احتمالاً روی مشکلاتی کار خواهید کرد که لزوماً اهمیت بالایی نخواهند داشت. 

توجه داشته باشید که یک نرم افزار پیگیری باگ یا کارهای پروژه در عمل یک تالار گفتگوی اینترنتی یا تابلو اعلانات است. تمام خصوصیاتی که باید در مکالمات آنلاین نظیر ارتباطات ایمیلی رعایت کرد، در مورد این نرم افزارها نیز صدق می کنند. صحبت هایی که در مکان های مختلف در مورد یک موضوع یا باگ نرم افزاری انجام می شود باید در این نرم افزار و برای استفاده همه اعضای تیم نیز ثبت شوند تا تفکرات و تصمیم گیری ها به شکل "رسمی"، مستند شوند. طبیعتاً لحن صحبت ها باید مودبانه و با احترام باشد. 

بعضی اوقات دیده شده که بحث روی یک باگ یا اولویت خاص درون چنین نرم افزارهایی بالا می گیرد. مخصوصاً وقتی که مدیر پروژه یک دور لیست کارها و باگ ها را زیر و رو کرده و از اعضای تیم گزارش می خواهد. اگر مناظره و مباحثه ها طولانی شد، بهتر است آنها را به مکان دیگری مثل ایمیل ها منتقل کرد که جای بهتری برای این گونه بحث های درون تیمی است. 

</div>