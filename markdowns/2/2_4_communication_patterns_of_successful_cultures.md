<div dir="rtl">

## الگوهای ارتباطی در فرهنگ‌های موفق

ارتباطات اجتماعی ممکن است برای اعضای تیم به یک چالش اساسی تبدیل شوند. مخصوصا برای مهندسین نرم افزار که معمولا دوست دارند بعد از ظهر خودشون را در کنار یک کامپایلر منطقی و قابل پیش بینی سپری کنند تا در کنار یک انسان احساسی و غیر قابل پیش بینی. بیشتر اوقات برنامه نویسان، نیاز با ارتباط با یکدیگر رو به عنوان یک مانع و مزاحم برای کد نویسی تلقی میکنند. ولی اگر اعضای یک تیم از کار هم بی خبر باشند یا در مورد یک موضوع توافق نداشته باشند، هیچ گاه مشخص نمی شود که آیا کد و برنامه در جهت درستی در حال توسعه است یا خیر. 

PHOTO HERE

اگر هر تیم موفق و کارآمدی رو بررسی کنید متوجه می شوید که روی کانال های ارتباطی موثر بسیار سرمایه گذاری کرده اند. به طور مثال گروه های ایمیل، مستندهای طراحی نرم‌افزار، شرح ماموریت، کامنت های مناسب در کدنویسی، خودآموز های تولید نرم افزار و ... . اطمینان ازینکه همه اعضای تیم روی مسیر حرکت و اهداف تیم هم عقیده و از آخرین تصمیم ها با خبر باشند کار سخت و زحمت‌بری است. ولی تمام این زحمات حکم سرمایه گذاری‌ای دارد که نهایتا با افزایش کارایی و رضایت تیمی نتیجه خواهد داد.

یک قاعده و قانون کلی در ارتباطات تیمی این است که تا جایی که می شود تعداد افراد کمتری را در تماس های همزمان و همگام مثل جلسه های حضوری یا تماس های تلفنی دخیل کنید. و در مقابل تعداد افراد بیشتری را حین ارتباطات غیر همزمان و ناهمگام مثل ایمیل یا کامنت‌ها یا نرم افزارهای مدیریت کار در جریان بگذارید. ارتباطات همگام هزینه بالایی دارند چرا که شرکت کنندگان را مجبور میکنند که روند کارشان را قطع کرده و خودشان را با برنامه زمانی شما تطبیق بدهند. اما ارتباطات غیر همگام این امکان رو به افراد می دهند تا در زمان و مکان مناسب به آنها توجه شود. 
هر زمانی که باعث وقفه در کار افراد شوید، آنها مجبور خواهند شد که مدت زمانی را صرف این کنند تا دوباره به همان مرحله از سرعت و دقت برسند. همیشه به این موضوع توجه کنید. 

ولی مهم‌تر از هر چیزی اینه که شما باید کاری کنید که همیشه تمام اطلاعات، مستند شده و در دسترس تمام افراد تیم باشد. تعدادی از روش های متداول ارتباطات تیمی را با هم در این فصل مرور میکنیم. بعضی ازین روشها ممکن است خیلی واضح و مبرهن باشند ولی دارای نکات ظریفی هستند که بهتره بررسی بشوند. در مورد یک چیز اما خاطر جمع باشید:‌ اگر در راستای بهبود ارتباطات تیمی خود تلاش نکنید، زمان قابل ملاحظه‌ای را صرف دوباره کاری یا کارهای بیهوده در تیمتان خواهید کرد. 


----

<sup>۱</sup>
بعضی فکر میکنند که با استخدام یک طراح نرم افزار 

</div>
