<div dir="rtl">

# فصل دوم

## فرهنگ تیمی، چیست؟ 

وقتی کلمه "فرهنگ" رو میشنوید، یاد چه چیزی می افتید؟ یه کنسرت موسیقی سنتی یا یه شب شعر مجلل با شاعران برجسته و فرهنگی؟ یا شاید به یه ظرف ژله که در آزمایشگاهتون در دبیرستان سعی داشتین در اون یه محیط کشت باکتری درست کنید، فکر میکنید؟<sup>۱</sup> خوب راستش فرهنگ کار تیمی خیلی هم متفاوت با کشت باکتری در آزمایشگاه نیست.

PHOTO HERE

تا حالا یک نون خیلی خوشمزه خوردین؟ اگه دنبال کسی که این نون رو پخته بگردین متوجه میشین که رمز این خوشمزگی در مخمر این نون و باکتری lactobacillus که از آرد و آب تغذیه میکند نهفتست. مخمر باعث میشه که نون به خوبی پف کنه و اون باکتری باعث میشه که خوشمزه و لذیذ بشه. ولی همه باکتری های lactobacillus شبیه همدیگه نیستند. بعضی از باکتری ها باعث میشن که نون خوشمزه تر بشه در حالی که بعضی دیگه از باکتری ها خیلی مزه مطلوبی تحویل نمیدن. وقتی که یه نفر یه ترکیب طلایی از مخمر و باکتری برای پختن نون پیدا میکنه، سعی می کنه که این ترکیب رو با تغذیه از آب و آرد حفظ کنه و بیشترش کنه. سپس برای پخت هر نون، یه تیکه کوچک ازین ترکیب رو جدا میکنه و یه نون خوشمزه درست می کنه. علت موفقیت این استراتژی اینه که ترکیب مناسب مخمر و باکتری، نه تنها مزه مطلوب رو ایجاد میکنه، بلکه اثر سایر باکتری ها و مخمرهای مزاحم موجود در نون یا هوا و محیط اطراف آشپزخونه رو هم خنثی میکنه. 

فرهنگ تیمی شما، مثل یه تیکه نون خوش مزه است. محیط اولیه (بنیانگذاران تیم) شرایط رو برای کشت مخمر و باکتری ها (اعضای تیم) فراهم میکند تا یک نان خوشمزه (تیم شما) تولید بشه. اگه مخمر و باکتری های اولیه قوی باشند، به راحتی می تونن از پس مزاحمت هایی که باکتری های جدید می تونن ایجاد کنند بر بیان.<sup>۲</sup> ولی اگه محیط اولیه ضعیف باشه، نون شما نسبت به نفوذ ناخالصی و یا باکتری های جدید و مخرب کاملا آسیب پذیر خواهد بود. باکتری های نا آشنا با خودشون نتایج غیر قابل پیش بینی رو به همراه می آورند. اینه که بهتره همیشه محیط اولیه رو قوی نگه دارید. 

فرهنگ تیمی صرفا راه و روشی که اعضای تیم کارشون رو انجام میدن، برنامه نویسی می کنند یا با همدیگه رفتار میکنند نیست. بلکه مجموعه ای از تجارب مشترک، ارزش ها و اهدافیست که برای هر تیم منحصر به فرده. بنیان گذاران یک تیم یا یک شرکت، نقش بسیار پررنگی در تعریف فرهنگ تیم دارند ولی این فرهنگ تیمی به مرور وب در طول زمان زندگی یک تیم تغییر و بسط پیدا می کنه. 

عوامل متفاوتی در ماهیت فرهنگ یک تیم وجود دارند. بعضی ازین عوامل مستقیما به کار مربوط هستند. مثلا به طور خاص در زمینه برنامه نویسی، ممکن است فرهنگ تیمی عادت‌هایی مثل مرور کد، یا کدنویسی بر اساس نوشتن تست، و یا به خوبی مکتوب کردن برنامه‌ها رو تشویق کنه. اما بعضی دیگر از عناصر یک فرهنگ تیمی ممکن است بیشتر اجتماعی باشند. مثلا برنامه ناهار تیمی هر پنجشنبه در یک رستوران خاص، یا نوشیدن به شکل گروهی در روزهای جمعه. بعضی ازین عادات ممکنه برای یک آدم خارج از گروه خیلی عجیب و غریب یا حتی احمقانه به نظر برسه. دفتر گوگل در شعبه شهر پیتزبرگ نزدیک به ریل قطارهای باری قرار داشت. عادت همه این بود که هر وقت یک قطار با صدای بلند از کنار دفتر عبور میکرد، همه بلند میشدند و با تفنگ های اسباب بازی به همدیگه گلوله‌های لاستیکی شلیک میکردند<sup>۳</sup>.
تمام این ها فرهنگ یک تیم را تشکیل می دهند و روی کارایی تیمی و توانایی جذب و حفظ نیروهای خوب، تاثیر می گذارند. 

امروزه به هر شرکت بزرگ و موفق (مثل گوگل، اپل، مایکروسافت، اوراکل و ...) که نگاه کنید متوجه می شوید که هر شرکت، فرهنگ منحصر به فرد خود را دارد. ریشه فرهنگ کاری هر شرکت رو میشه درون بنیانگذاران و کارمندان نخستین شرکت پیدا کرد. به مرور با بزرگ شدن و گسترش این شرکت ها، فرهنگ آنها نیز به تدریج و با ورود اعضای جدید تغییر کرد. ولی شخصیت وجودی این شرکت ها هنوز منحصر به فرد و متفاوته. این شخصیت اصلی شرکت ها تعیین کننده اینه که یه محصول چه طور طراحی و ساخته بشه، یا با کارمندان چطور رفتار بشه، و یا با سایر شرکت ها چطور رقابت انجام بشه. 





---
<sup>۱</sup> یادداشت مترجم: این مثال به این دلیل آورده شده که معادل انگلیسی کلمه فرهنگ یعنی culture، به معنی عمل "کشت باکتری در ازمایشگاه" نیز می باشد. 

<sup>۲</sup> البته محیط قوی مخمر و باکتری، این انتخاب رو هم داره که فواید و خصوصیات ناب و مفید یه باکتری جدید رو هم جذب کنه. 

<sup>۳</sup> وقتی فیتز برای اولین بار ازین دفتر بازدید کرد و با این حرکت کارکنان مواجه شد، به شدت وحشت کرد. 


</div>
