<div dir="rtl">

## افکار نهایی 

صرف نظر از اینکه رهبری یک تیم را به عهده دارید یا خیر، امیدواریم که این فصل به شما دید بهتری نسبت به یک رهبر خوب داده باشد تا افسانه هایی که درباره مدیران تیم ها گفته می شوند را فراموش کنید. حتی اگر مصمم هستید که هیچ وقت رهبری هیچ تیمی را به عهده نگیرید نیز مطالب این فصل به شما کمک می کند تا تصمیم ها و رفتارهای مدیران خودتان را چه درست و چه غلط بهتر درک کنید. به تیم خود نگاه کنید و ببینید رهبر تیم شما کدام یک از الگوهای صحیح یا اشتباه مدیریتی را اعمال می کند و این الگوها چه تاثیری روی موفقیت (یا عدم موفقیت) تیم شما دارند. 

درک رهبر تیم و اعضای گروهی که روزانه با آنها در ارتباط هستید فقط بخشی از جنبه کارکردن با سایر افراد است. گاهی ممکن است که مجبور شوید با افرادی سر و کله بزنید که لزماً عضو تیم شما نیستند. مخصوصاً اگر چنین افرادی در تلاش برای تخریب تیم شما باشند. چنین آدم هایی را "افراد سمی" می نامیم و در فصل بعد نحوه برخورد با آنها را توضیح می دهیم.  


</div>
