<div dir="rtl">

## طبیعت از خلاء بیزار است<sup>۱</sup>!

کشتی بدون کاپیتان، مثل یک اتاق انتظار شناور روی آب می ماند. اگر کسی سکان را به دست نگیرد و موتور را روشن نکند، این کشتی سرگردان و با حرکت موج دریا به این سو و آن سو بی هدف حرکت می کند. یک پروژه مهندسی نیز به مانند یک کشتی است که اگر کسی فرمان را به دست نگیرد، صرفاً گروهی از افراد دور هم جمع شده را خواهید داشت که منتظرند اتفاق خاصی بیافتد. 

PHOTO HERE 

صرف نظر از اینکه شخصی به عنوان مدیر منصوب شده باشد یا نه، بالاخره یک نفر باید هدایت پروژه را به دست بگیرد. در غیر این صورت پروژه به جایی نمی رسد. اگر شما شخص با انگیزه و بی تاب و بی طاقتی باشید، ناگهان می بینید که در حال حل اختلاف بین اعضای تیم هستید، تصمیم گیری های مهم را انجام می دهید و هماهنگی های لازم را صورت می دهید. این اتفاق معمولا به شکل تصادفی رخ می دهد. شما هیچ وقت تصمیم نمی گیرید که رهبر تیم باشید ولی به هر حال این اتفاق می افتاد. بعضی افراد به این مصیبت، بیماری "manageritis" می گویند. 


----

<sup>۱</sup>
یادداشت مترجم: به فرضیه ای در علم فیزیک اشاره دارد (نسبت داده شده به ارسطو) که می گوید طبیعت به طور ذاتی، فضای تهی را پر می کند. “Nature abhors a vacuum.”

</div>
