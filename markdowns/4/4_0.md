<div dir="rtl">

# فصل چهارم

## سر و کله زدن با انسان های سمی

همانطور که اولین جمله کتاب نیز بیان کرد، دشوارترین قسمت کار مهندسی، انسان ها هستند. 

تا اینجای کتاب تمرکز ما روی رفتارهای شخصی بود. کتاب را با بررسی اصول HRT شروع کردیم و توضیح دادیم که چطور می توانیم تواضع، احترام و اعتماد را در کنش و واکنش های شخصی خودمان اعمال کنیم. سپس به روابط بین افراد یک گروه و فرهنگ تیمی بر پایه همین اصول پرداختیم. و در فصل بعد ویژگی های رفتاری یک رهبر تاثیر گذار را شرح داده و توضیح دادیم که چطور می توان هنگام نیاز خود را در قالب چنین رهبری قرار داد. 

در نیمه دوم کتاب نگاهمان را تغییر میدهیم و روی عوامل خارجی تمرکز می کنیم. تیم شما در رابطه با افراد خارج از گروه چگونه رفتار می کند؟ چنین افرادی معمولاً یا به دنبال عضویت در تیم شما هستند یا میخواهند که درباره موضوعی با شما همکاری کنند. همچنین درباره روابط سازمانی و مشکلاتی که حاصل سیاست ورزی های شرکت های بزرگ هستند، صحبت میکنیم. و البته به مهم ترین نوع افراد بیگانه در تیم، یعنی کاربران نرم افزار شما نیز می پردازیم. 

در این فصل درباره اهمیت برخورد با بیگانگانی که قصد تخریب فرهنگ تیمی شما را دارند بحث خواهیم کرد. همچنین در مورد آن دسته از افراد سمی که عضوی از تیم شما نیز هستند صحبت میکنیم. شاید سر و کله زدن با آنها از همه مهم تر باشند. 


</div>
