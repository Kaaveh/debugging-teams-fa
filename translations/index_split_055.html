<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<h3 dir="rtl" class="block_42" id="toc_id_48">سایر ترفندهای رهبری</h3>
	<p dir="rtl" class="block_39">کارها را به دیگران محول کنید، ولی تلاش کنید که خود نیز در کار دخیل باشید. وقتی عنوان شما از مهندس به رهبر تغییر می‌کند، ابتدا یافتنِ تعادل بین انجام کارها و ادارۀ تیم بسیار دشوار خواهد بود. روزهای اول بسیار تمایل دارید که خودتان کارها را به دست بگیرید و بعد از مدتی طولانی که به رهبری ادامه می‌دهید، می‌بینید کم‌کم تمام کارها را به عهدۀ دیگران می‌گذارید و خودتان هیچ دخالتی در امور ندارید. اگر به تازگی به سِمَت رهبری تیم رسیدید، احتمالاً باید تلاش کنید تا کارها را به دیگران محول کنید، حتی اگر اعضای تیم شما برای انجام آن زمان بیشتری نیاز داشته باشند. این کار نه‌تنها باعث می‌شود که سلامت روانی خود را حفظ کنید، بلکه کمک می‌کند تا تیم شما کارها را بهتر یاد بگیرند. ولی اگر مدت زمان زیادی‌ست که رهبر یک تیم هستید یا رهبریِ یک تیم جدید دیگر به عهدۀ شما گذاشته شده است، یکی از سریع‌ترین راه‌‌ها برای کسب احترام اعضای تیم این است که خود را در کارها دخیل کنید. مخصوصاً اگر مسئولیت کارهای ناخوشایندی را که هیچ‌کس علاقه‌ای به انجام دادنشان ندارد به عهده بگیرید. ممکن است یک رزومۀ طولانی از افتخارات و توانایی‌‌هایتان داشته باشید، ولی هیچ‌چیز به اندازۀ انجام یک سری کارهای سخت به تیمتان مهارت، پشتکار و تواضع شما را نشان نمی‌دهد<span dir="ltr" class="calibre3">.</span></p>
	<p dir="rtl" class="block_39">به دنبال جایگزین برای خود باشید. همیشه سعی کنید افرادی را پیدا کنید تا با انجام دادن کار شما بتوانند جای شما را بگیرند، مگر آنکه علاقه داشته باشید که یک کار را تا ابد تکرار کنید. همان طور که پیش‌تر اشاره کردیم، این کار با استخدام افراد تأثیرگذاری شروع می‌شود که توانایی جایگزینی شما را داشته باشند. به طور خلاصه: «شما باید افرادی را استخدام کنید که از شما باهوش‌ترند.» وقتی اشخاصی را پیدا کردید که می‌توانند از عهدۀ کار شما برآیند، به آن‌ها مسئولیت‌‌های بیشتری محول کنید تا این فرصت را پیدا کنند که گهگاهی تیم را رهبری کنند. بدین صورت، به مرور آن دسته از اعضای تیم را که شایستگی و تمایل مسئولیت بیشتر دارند شناسایی می‌کنید. به یاد داشته باشید که عده‌ای دوست دارند صرفاً یک مهندس برجسته در تیم باشند و علاقه‌ای به رهبری نداشته باشند. البته که این هیچ اشکالی ندارد. شرکت‌‌هایی که بهترین مهندسین خود را به اجبار وارد پست‌‌های مدیریتی می‌کنند، همیشه ما را متعجب کرده‌‌‌اند. نتیجۀ این کارشان معمولاً کم شدن یک مهندس تأثیرگذار و اضافه شدن یک مدیر بی‌کفایت است<span dir="ltr" class="calibre3">.</span></p>
	<p dir="rtl" class="block_39">در هنگام نیاز، تغییر ایجاد کنید. بی‌شک بارها در طول زندگی کاری شما موقعیت‌‌های دشواری پیش خواهد آمد که تک‌تک اجزای بدنتان شما را وسوسه می‌کنند تا توجهی به مسئله نکنید. این مشکل مثلاً می‌تواند یک مهندس در تیم شما باشد که توانایی فنی بالایی نداشته باشد، یا شخصی در تیم شما که خود را در برابر هر قطاری می‌اندازد، یا عضوی از تیم شما که انگیزۀ کار کردن را از دست داده است. به خود می‌گویید: «یک کم دیگه صبر کن، حتماً وضع بهتر می‌شه!» در این دام گرفتار نشوید. گاهی وضعیت جوری است که شما اتفاقاً باید بیشترین تغییرات را ایجاد کنید. این‌طور مشکلات به ندرت به خودی خود حل و فصل می‌شوند. هرچه که بیشتر آن‌ها را نادیده بگیرید، بیشتر خواب را از چشمانتان می‌گیرند. صبر باعث می‌شود که مشکل کم‌کم بزرگ‌تر شده و در طول مسیر نیز آسیب‌‌های بیشتری به تیم شما بزند. بنابراین خیلی فوری در برابر آن‌ها کاری انجام دهید<span dir="ltr" class="calibre3">.</span></p>
	<p dir="rtl" class="block_40"> </p>
	<p dir="rtl" class="block_39"><img src="images/133.png" alt="Image" class="calibre33"/></p>
	<p dir="rtl" class="block_39">سپر دفاعی تیمتان در برابر شلوغی و هرج‌ومرج باشید. وقتی برای اولین بار رهبر تیمتان می‌شوید، متوجه خواهید شد که دنیای خارج از تیم، یک فضای شلوغ و پُرهرج‌ومرج، مملو از بی‌ثباتی و گاهی حتی دیوانگی است که هیچ‌گاه به عنوان یک عضو تیم از آن باخبر نبودید. در دهۀ ۹۰ میلادی، وقتی فیتز برای اولین بار رهبری تیمش را به عهده گرفت، از دیدن بلاتکلیفی و آشفتگی سازمانی در شرکت خیلی تعجب کرد. از یکی از مدیران شرکت پرسید که چرا این‌قدر همه‌چیز به‌هم‌ریخته شده است. کار در شرکت ما که همیشه منظم و پر از آرامش بود. همکار او از سادگی فیتز از خنده به قهقهه افتاد و پاسخ داد: «اینجا همیشه همین طور بوده است. فقط رهبر تیمت، تو و سایر اعضای تیم را از این فضا و محافظت می‌کرده.»</p>
	<p dir="rtl" class="block_39">محافظ تیمتان باشید. درست است که باید تیم خود را در جریان تصمیم‌‌ها و اتفاقاتی که در مقاطع بالای شرکت رخ می‌دهند قرار دهید، ولی به همان اندازه نیز مهم است که از آن‌ها در برابر بلاتکلیفی‌‌ها و درخواست‌‌های بیهوده که ممکن است از خارج تیم شما را تحت‌تأثیر قرار دهند، محافظت کنید. تا جایی که می‌توانید اخبار و اطلاعات را با تیمتان در میان بگذارید، ولی اجازه ندهید که دیوانگی سازمانی تمرکز تیم شما را به هم بزند<span dir="ltr" class="calibre3">.</span></p>
	<p dir="rtl" class="block_39">وقتی تیمتان خوب عمل می‌کند، آن‌ها را تشویق کنید. بسیاری از رهبران معمولاً به اندازه‌ای روی بهبود وضعیت و تصحیح کارها تمرکز می‌کنند که فراموش می‌کنند از عملکرد مناسب تیم خود قدردانی و تشویق کنند. همان طور که موقع اشتباهِ افراد تیمتان، از آن‌ها انتقاد می‌کنید، در زمان کار خوب و نتیجۀ مطلوب نیز آن‌ها را تشویق کنید. وقتی کاری را به نحو احسن به پایان می‌رسانند نشان دهید که به کارشان توجه کرده‌‌‌اید.</p>
	<p dir="rtl" class="block_39">و آخر از همه آنکه بهترین رهبرها از تصمیم‌‌های جاه‌طلبانۀ آن دسته از اعضای تیم که بی‌پروا قصد انجام کار جدیدی دارند حمایت می‌کنند. وقتی چیزی را بتوان به راحتی به حالت اول برگرداند، ریسک کردن ساده می‌شود. وقتی یکی از مهندسین شما دوست دارد تا یک ابزار یا تکنولوژی جدید را تست کند که به وسیلۀ آن شاید بتوان کارایی تیم را بیشتر کرد (و ضرب‌الأجلی برای پروژه ندارید)، به راحتی می‌توان به او چراغ سبز نشان داد. البته اگر ایدۀ او بزرگ‌تر باشد، مثلاً انتشار محصول جدیدی که سال‌ها نیاز به پشتیبانی داشته است، شاید بهتر باشد که بیشتر درباره‌اش فکر کنید. رهبران خوب معمولاً‌ حس ششم قوی‌ای در این زمینه دارند<span dir="ltr" class="calibre3">.</span></p>
	<p dir="rtl" class="block_40"> </p>
	<p dir="rtl" class="block_40"> </p>
	</body></html>
