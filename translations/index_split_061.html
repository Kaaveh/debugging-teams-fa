<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<h2 dir="rtl" class="block_42" id="toc_id_51">تعریف شخص سمی</h2>
	<p dir="rtl" class="block_39">پیش از این، اهمیت ساخت یک فرهنگ مناسب برای تیم را شرح دادیم. بیشتر وقتمان را برای توضیح خصوصیات چنین فرهنگ تیمی مؤثری صرف کردیم:‌ ویژگی‌‌‌هایی از قبیل اجماع تیمی در ‌‌‌تصمیم‌گیری، کیفیت کدنویسی، مرور کد‌ها و یا محیطی که افراد برای اینکه شکست بخورند و یا چیز‌های جدید را امتحان کنند، راحت باشند<span dir="ltr" class="calibre3">.</span></p>
	<p dir="rtl" class="block_39">اینکه فرهنگ تیم شما چه خصوصیاتی را نباید داشته باشد نیز به همین میزان حائز اهمیت است. برای ساخت یک تیم کارآمد و سریع لازم است به چیز‌هایی که نمی‌خواهید در تیم وجود داشته باشد نیز توجه کنید. اگرچه مهندسین بااستعداد می‌توانند کار‌ها را سریع و مفید جلو ببرند، بعضی از الگو‌های غلط رفتاری در تیم می‌توانند جلوی پیشرفت و حرکت تیم شما را بگیرند و شرکت شما را به محیطی نه چندان راحت و آرام‌بخش برای کار تبدیل کنند. چنین رفتار‌هایی نهایتاً زنجیره‌‌‌های ارتباطی تیم شما را پاره می‌کنند و باعث شکست و نابودی پروژه می‌شوند<span dir="ltr" class="calibre3">.</span></p>
	<p dir="rtl" class="block_39">نخستین بار که دربارۀ چالش‌‌‌های اجتماعی تولید ‌نرم‌افزار مطلبی برای سخنرانی آماده کردیم، عنوان ارائه‌مان را گذاشتیم: «با تخم‌مرغ‌‌‌های فاسد چه کنیم؟» یکی از مسئولان برگزاری کنفرانس از ما خواست که عنوان را به «پروژه‌‌‌ها چطور از دست انسان‌‌‌های سمی نجات می‌یابند» تغییر دهیم تا بلکه شاید افراد بیشتری علاقه‌مند شوند تا در ارائۀ ما شرکت کنند. حق با او بود و ما این ارائه را بار‌ها و بار‌ها در کنفرانس‌‌‌های مختلف تکرار کردیم و همیشه سالن‌‌‌ها پر بود و حتی عده‌‌ای دور سالن می‌ایستادند و به ما گوش می‌کردند. نه فقط بار منفی کلمۀ «سمی»، بلکه این واقعیت که بیشتر آدم‌‌‌ها تجربۀ شخصی سروکله زدن با چنین انسان‌‌‌های آزاردهنده‌‌ای را داشتند، باعث جذابیت بیشتر ارائۀ ما شد. صحبت‌‌‌های ما معمولاً به جلسات مشاوره که هر یک از حضار تجربۀ شخصی خودشان را به اشتراک می‌گذاشتند تبدیل می‌شد<span dir="ltr" class="calibre3">.</span></p>
	<p dir="rtl" class="block_39"><span class="text_13">ولی خطری در اینجا نهفته است. به طور کلی، توجه زیاد به موضوعات با بار منفی نمی‌تواند مفید باشد و باعث درگیری‌‌‌های بیشتر در تیم شما می‌شود. لقب «افراد سمی»، صفت زشت و زننده‌ای است که خودبه‌خود مرز جداکننده‌‌ای بین «ما» (آدم خوب‌‌‌ها) و «آن‌‌ها» (آن لعنتی‌‌‌های نادان) ایجاد می‌کند. یک راه بهتر برای نگاه به این مسئله وجود دارد. به جای اینکه به تیمتان به چشم افراد نخبه‌‌ای نگاه کنید که مأموریت دارند تا افراد بدجنس را </span><span class="text_14">از گردونه خارج </span><span class="text_13">کنند، یک فرهنگ تیمی ایجاد کنید که رفتار‌های اشتباه را تحمل نکند. به دنبال تصفیۀ «رفتار‌ها» باشید نه «اشخاص». تقسیم‌بندی افراد به گروه‌‌‌های خوب و بد، حاصل یک نگاه ساده‌لوحانه است. شناسایی و محکوم کردن رفتار‌های غیرقابل‌تحمل به مراتب عملی‌تر و سودمندتر است</span><span class="text_13" dir="ltr">.</span></p>
	<p dir="rtl" class="block_39">فعلاً برای ساده‌تر کردن توضیحات از لفظ «سمی» برای توصیف افرادی که رفتار‌های نامناسب دارند استفاده می‌کنیم. در عمل ولی از این لغت در گفت‌وگو‌های روزمرۀ خود استفاده نکنید<span dir="ltr" class="calibre3">!</span></p>
	<p dir="rtl" class="block_1"> </p>
	<p dir="rtl" class="block_1"> </p>
	<p dir="rtl" class="block_1"> </p>
	</body></html>
