<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<h3 dir="rtl" class="block_42" id="toc_id_59">کمال‌گرایی</h3>
	<p dir="rtl" class="block_39">در نگاه اول، انسان‌‌‌های کمال‌گرا به‌هیچ‌وجه خطرناک به نظر نمی‌آیند. بله گاهی ممکن است رفتار‌های به شدت وسواسی از خود نشان دهند، ولی عموماً انسان‌های متواضع و محترمی هستند که به خوبی به صحبت‌‌‌های شما گوش می‌دهند. همه‌چیز مطابق اصول<span dir="ltr" class="calibre3"> HRT </span>به نظر می‌آید، پس مشکل چیست؟ مشکل، خطر از کار افتادن پیشرفت پروژه است<span dir="ltr" class="calibre3">.</span></p>
	<p dir="rtl" class="block_39">به یکی از افرادی که قبلاً با او همکار بوده‌ایم نگاه کنید. پاتریک مهندس خارق‌العاده‌‌ای بود. طرح‌‌‌های خیلی خوبی ارائه می‌کرد، کدنویسی با کیفیتی داشت و به راحتی می‌شد با او ارتباطات مؤثری برقرار کرد. ولی متأسفانه وقتی قرار می‌شد معماری یک ‌نرم‌افزار را طراحی کنیم، امکان داشت پاتریک تمام عمر خودش را روی این طراحی بگذارد. هیچ‌وقت از طرحی که انجام می‌داد راضی نمی‌شد و در نتیجه هیچ‌وقت برای شروع کدنویسی کار آماده نبود. با وجود اینکه نقطه نظرات منطقی و شواهد دقیقی در طراحی‌‌‌های خود داشت، سایر اعضای تیم به مرور خسته و کلافه شدند. با ادامۀ این موضوع همۀ تیم به این نتیجه رسیدند که احتمالاً کار کدنویسی هیچ‌وقت شروع نخواهد شد. تعدادی از ما با هم صحبت کردیم تا برای خروج از این وضعیت تصمیمی بگیریم. پاتریک نیروی بسیار مفیدی در تیم ما بود، ولی از سوی دیگر جلوی پیشرفت کار تیم را گرفته بود. هر زمان که می‌خواستیم کدنویسی را شروع کنیم، او محترمانه مشکلات احتمالی‌‌ای را مطرح می‌کرد که ممکن بود در آیندۀ دور به وجود بیایند. بدون آنکه خود متوجه باشد، باعث شده بود تا تیم فلج شود. در قسمت بعد دربارۀ این که چطور این مسئله را حل کردیم صحبت خواهیم کرد<span dir="ltr" class="calibre3">.</span></p>
	<p dir="rtl" class="block_2"> </p>
	<h2 dir="rtl" class="block_47" id="toc_id_60">سم‌زدایی</h2>
	<p dir="rtl" class="block_39"><span class="text_13">ما طرف‌دار اخراج آدم‌ها از گروه صرفاً به خاطر یک رفتار زشت و اشتباه نیستیم. همان طور که قبلاً اشاره شد، نباید افراد را به دو دستۀ «ما» آدم خوب‌ها و «آن»</span><span class="text_13" dir="ltr">‌</span><span class="text_13"> بی‌ادب‌ها تقسیم کنیم. در مثال‌‌‌هایی که آوردیم، هدف ما از میان برداشتن شخص خطاکار نبود، بلکه </span><span class="text_14">ترجیح می‌دادیم رفتارهای اشتباه را از بین ببریم</span><span class="text_13">. طوری عمل کنید تا رفتار‌های سمی جایی در تیم پیدا نکنند. فقط وقتی کسی بعد از اخطار‌های متعدد همچنان کار‌های اشتباهش را ادامه می‌دهد، می‌توان به این فکر کرد که بهتر است او را اخراج کنیم یا از تیم کنار بگذاریم.</span></p>
	<p dir="rtl" class="block_39">تلاش و تمرکز شما روی از بین بردن رفتار‌های سمی، معمولاً مهندسین باهوش تیمتان را (حتی اگر از هوش اجتماعی بالایی برخوردار نباشند)، تبدیل به افراد بسیار کارآمد‌تری می‌کند. چند سال پیش عضوی در تیم داشتیم که اگرچه از لحاظ فنی بسیار توانمند بود، ولی هر از گاهی با حرف‌های نابه‌جا باعث کدورت خاطر همکارانش می‌شد. یکی از ما او را کنار کشید و از او پرسید که آیا متوجه هست تا چه حد کلماتش باعث آزار دیگران می‌شوند؟ از شنیدن این سؤال به شدت تعجب کرد و با وجود آنکه کاملاً درک نمی‌کرد چرا طرز صحبت او باعث ناراحتی بعضی از هم‌تیمی‌‌‌های او می‌شود، پذیرفت که در انتخاب کلمات و نوع مکالمه تغییراتی اعمال کند تا همکار خوبی در تیم باشد. همه‌چیز به‌نحواحسن پیش رفت، در رفتارش تجدیدنظر کرد و مسئله ریشه‌کن شد. پایان هر داستانی تلخ نیست<span dir="ltr" class="calibre3">.</span></p>
	<p dir="rtl" class="block_39">تا اینجا خصوصیات یک عضو سمی در تیم را شناختیم. شاید همین الان کسی را در تیم خود بشناسید که با نشان دادن بعضی از الگو‌های رفتاری سمی، باعث شود انرژی تیمی شما هدر رود. چطور می‌توان با این قضیه کنار آمد؟ در این بخش استراتژی‌‌‌هایی را برای برخورد با افراد سمی مرور خواهیم کرد.</p>
	<p dir="rtl" class="block_40"> </p>
	<p dir="rtl" class="block_40"> </p>
	</body></html>
