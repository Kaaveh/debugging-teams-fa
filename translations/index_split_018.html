<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<h3 dir="rtl" class="block_30" id="toc_id_10">برای یادگیری، زمان بگذارید</h3>
	<p dir="rtl" class="block_14"><i class="calibre10">سیندی</i> یک ستاره بود. یک مهندس نرم‌افزار فوق‌العاده که حقیقتاً در کارش استاد شده بود. به راحتی به عنوان مدیرفنی پروژه ارتقا یافت و مسئولیت‌های بیشتری را روی دوش خودش احساس کرد. خیلی زود، مشاور و مربی اعضای تیمش شد و به آن‌ها راه و روش مهندسی را آموزش می‌داد. در کنفرانس‌ها و سمینارهای مختلف سخنرانی می‌کرد و به آرامی مدیریت چند تیم مختلف دیگر را نیز به عهده گرفت. اگرچه از اینکه در کارش خبره شده بود لذت می‌برد، ولی اندک‌اندک در کارش بی‌حوصله شد. یک جایی در این مسیر، یادگیری موضوعات جدید را فراموش کرده بود. حس باهوش‌ترین و ماهرترین بودن در هر جمعی، آرام‌آرام تازگی و طراوت خود را برای او از دست داد. با وجود تمام نشانه‌های موفقیت، جای یک چیزی هنوز خالی بود. یک روز که مشغول کار بود، متوجه شد تخصصی که دارد دیگر خیلی در دورۀ جدید به کار نمی‌آید. همه درگیر موضوعات تازه‌تر شده بودند و دنبال تخصص‌های جدیدتر بودند. سیندی چه اشتباهی مرتکب شده بود؟</p>
	<p dir="rtl" class="block_14">تعارف که نداریم، خیلی خوش می‌گذرد وقتی آدم داناترین فرد یک جمع باشد. مربیگری برای بقیه می‌تواند واقعاً ارزشمند باشد، ولی مشکل اینجاست که وقتی شما به یک ماکسیمم نسبی در تیمتان دست پیدا می‌کنید، یادگیری را کنار می‌گذارید و وقتی یادگیری را فراموش کنید، حوصلۀ شما در کار سر خواهد رفت. عادت به رهبری تیم خیلی راحت تبدیل به یک اعتیاد می‌شود. فقط با تواضع و فروتنی می‌توان مسیر را عوض کرد و راه را برای یادگیری موضوعات جدید باز کرد. مجدداً اینجا هم تواضع و تمایل برای یادگیری‌ست که اهمیت دارد. از حاشیۀ‌ امن خودتان خارج شوید و خودتان را برای یادگیری و پیشرفت به چالش بکشانید. در طولانی‌مدت آدم خوشحال‌تری خواهید بود.</p>
	<p dir="rtl" class="block_23"> </p>
	<p dir="rtl" class="block_23"> </p>
	</body></html>
