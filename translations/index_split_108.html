<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<p dir="rtl" class="block_88" id="calibre_pb_108">صبور باشید</p>
	<p dir="rtl" class="block_87">نتیجۀ تمام بحث ما در این بخش این است: عمیقاً صبور باشید. بیشتر کاربران صرفاً لغات مناسب برای ابراز مشکلات نرم‌افزاری خودشان را بلد نیستند. سال‌ها تمرین و تجربه لازم است تا یاد بگیریم آن‌ها دقیقاً چه می‌گویند. کافی‌ست از افرادی که تلاش کرده‌اند مشکلات کامپیوتری پدر و مادرشان را پشت تلفن حل کنند (احتمالاً بیشتر خوانندگان این کتاب!) بپرسید. نیمی از صحبت بر سر این است که روی لغات و کلمات مناسب با آن‌ها هم‌نظر شوید. خیلی از آدم‌ها نمی‌دانند که مثلاً «مرورگر وب» چیست و فرض می‌کنند که بخشی از کامپیوتر آن‌هاست. نرم‌افزارها را به عنوان «یک اتفاق» توصیف می‌کنند یا دربارۀ آیکون‌های روی صفحه نمایش به صورت یک فرایند اسرارآمیز صحبت می‌کنند. واقعیت این است که باهوش‌ترین افراد نیز راه و روش خودشان را برای درک و توصیف رفتارهای کامپیوتری ابداع می‌کنند. در نتیجه مشکلات کامپیوتری خود را با اصول و قواعدی که فقط در دنیای خودشان معنی می‌دهد توضیح می‌دهند. </p>
	<p dir="rtl" class="block_87">پدر:‌ کامپیوتر من خیلی کُند شده؛ فکر می‌کنم به خاطر اینه که حافظه‌اش پر شده.</p>
	<p dir="rtl" class="block_87"> شما:‌ چرا فکر می‌کنی حافظه‌اش پر شده؟‌ فضای خالی حافظه‌اش را چک کردی؟‌ </p>
	<p dir="rtl" class="block_87"> پدر:‌ آره... خوب... ببین تمام صفحه نمایش من پر شده از آیکون‌های مختلف. احتمالاً هیچ جایی برای ایمیل‌های من باقی نمونده. شاید لازم باشه که تاریخچۀ مرورگر رو پاک کنم؛ نه؟‌ دفعۀ پیش همین طوری درست شد. </p>
	<p dir="rtl" class="block_87"> شما:‌ ؟! </p>
	<p dir="rtl" class="block_2"> </p>
	<p dir="rtl" class="block_87">مهارت حیاتی در اینجا این است که یاد بگیرید منظور دقیقِ پشت کلمات کاربر چیست، نه اینکه تک‌تک واژه‌ها را موبه‌مو دنبال کنید. برای این کار علاوه بر مهارت ترجمۀ مفاهیم، نیاز به کمی هوش اجتماعی و ذهن‌خوانی نیز دارید. </p>
	<p dir="rtl" class="block_87">در این راستا فیتز خاطره‌ای شنیدنی دارد. مادربزرگ فیتز یک روز با او تماس گرفت و پرسید:‌ «برایان،‌ این کامیپوتر قدیمی من هیچ ارزشی دارد؟» فیتز پاسخ داد: «نه، یک مک کلاسیک خیلی قدیمی است و بهتر است که آن را دور بیندازیم.» مادربزرگ پاسخ داد: «بسیار خوب، الان هم فقط وقتی روشنش می‌کنم که می‌خواهم مدادم را تیز کنم.»</p>
	<p dir="rtl" class="block_87">فیتز که کاملاً گیج شده بود، بعد از یک مکث طولانی تصمیم گرفت سؤالات بیشتری بپرسد تا منظور مادربزرگ را متوجه شود. نهایتاً کاشف به عمل آمد که مدادتیزکن و کامپیوتر قدیمی مادربزرگ هر دو به یک رابط برق متصل هستند. وقتی مادربزرگ وارد اتاق می‌شود تا مدادش را تیز کند،‌ رابط برق را وصل می‌کند و باعث می‌شود کامپیوتر نیز روشن شود. بعد از تیز کردن مداد و هنگام خروج از اتاق رابط برق را مجدداً قطع می‌کند و <i class="calibre10">کامیپوتر بیچاره بدون آنکه فرصت کامل روشن شدن را پیدا کند، مجدداً خاموش می‌شود.<sup class="calibre6"><a id="back_note_122" href="index_split_231.html#note_122" title="122" class="noteref">122</a></sup></i> این داستان یک مثال خیلی خوب از وقتی است که یک کاربر غیرفنی با دایرۀ لغات محدود خود سعی می‌کند مشکلات کامپیوتری‌اش را توضیح دهد. </p>
	<p dir="rtl" class="block_2"> </p>
	<p dir="rtl" class="block_87"><span dir="ltr" class="calibre3"><img src="images/227.png" alt="Image" class="calibre61"/></span></p>
	<p dir="rtl" class="block_87">گاهی آدم‌ها حتی در مورد موتور جست‌وجوی گوگل باورهای عجیبی دارند. خیلی‌ها فکر می‌کنند که این جست‌وجوگر صرفاً بخشی از کامپیوتر آن‌هاست. سال ۲۰۰۵ وقتی به بقیه می‌گفتیم که در شرکت گوگل کار می‌کنیم با تعجب به ما نگاه می‌کردند و می‌گفتند: «واقعاً؟ فکر نمی‌کردیم کسی در آنجا کار کند!» از سمت دیگر یک بار مادربزرگ فیتز از اینکه همۀ کارمندان گوگل به یک سفر دسته‌جمعی می‌رفتند تا اسکی بازی کنند، دل‌خور شده بود (وقتی که گوگل هنوز بسیار کوچک بود) و می‌گفت:‌ «خیلی بده!‌ چطور همه با هم سفر می‌کنند؟‌ پس کی جواب جست‌وجوهای اینترنتی من رو می‌ده؟!» چقدر رفتار گوگل غیرمسئولانه بود که کارمند کافی برای فشردن دکمه‌های مناسب و پاسخ‌گویی به جست‌وجوهای مادربزرگ باقی نمی‌گذاشت!‌</p>
	<p dir="rtl" class="block_2"> </p>
	<p dir="rtl" class="block_2"> </p>
	<p dir="rtl" class="block_2"> </p>
	</body></html>
