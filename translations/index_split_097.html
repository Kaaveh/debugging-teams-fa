<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<p dir="rtl" class="block_88" id="calibre_pb_97">نرم‌افزار شما چقدر قابل‌استفاده است؟ </p>
	<p dir="rtl" class="block_87">یک حقیقت سخت: کاربران نرم‌افزار شما برنامه‌نویس نیستند، مگر آنکه محصول شما ابزارهای مهندسی باشد. نتیجۀ این واقعیت این است که شما به عنوان یک مهندس، بدترین شخص برای ارزیابی قابلیت استفاده از نرم‌افزارتان هستید. یک واسط کاربری که شاید از دید شما بسیار منطقی و خوب به نظر بیاید، ممکن است باعث شود همسایۀ غیر فنی شما موهایش را از شدت عصبانیت از جا بکند. </p>
	<p dir="rtl" class="block_87">اگر فرض کنیم که «نرم‌افزار موفق» یعنی نرم‌افزاری که «آدم‌های زیادی از آن استفاده کرده و راضی باشند،» باید به کاربران خود توجه ویژه داشته باشید. گوگل در این راستا شعار معروفی دارد:‌</p>
	<p dir="rtl" class="block_87">«روی کاربران تمرکز کنید، سایر قضایا به دنبال شما می‌آیند.»</p>
	<p dir="rtl" class="block_87"><span dir="ltr" class="calibre3"><img src="images/206.png" alt="Image" class="calibre51"/></span></p>
	<p dir="rtl" class="block_87">این توصیۀ ما شاید خیلی پیش‌پاافتاده به نظر برسد، ولی در طول عمر کاری‌مان بارها و بارها نرم‌افزارهایی را دیده‌ایم که فقط به خاطر قابلیت استفاده‌شان موفق شده یا شکست خورده‌اند. </p>
	<p dir="rtl" class="block_87">یکی از نقاط عطف در پیشرفت گوگل وقتی بود که میزان تأثیر تبلیغاتشان را سنجیدند. اگر کاربری روی یک لینک تبلیغاتی کلیک کند،‌ پس آن لینک حتماً برای او مفید بوده است. اگر هیچ‌وقت کسی روی آن کلیک نکند، پس احتمالاً آن تبلیغ بی‌فایده و مزاحم است. تبلیغات بد از سیستم خارج می‌شوند و به صاحب آن‌ها این بازخورد داده می‌شود تا نحوۀ تبلیغاتش را بهتر کند. این استراتژی ابتدا ممکن بود زیان‌بخش به نظر برسد، چرا که گوگل عملاً از پذیرش درآمد امتناع می‌کرد؛ ولی با مرکز توجه قرار دادن «جست‌وجوگر» به جای «تبلیغ‌کننده» قابلیت استفاده و کارایی نرم‌افزار را شدیداً بهبود بخشیدند و تعداد کاربران را در طولانی‌مدت افزایش دادند. </p>
	<p dir="rtl" class="block_87">در این بخش دربارۀ تعدادی از روش‌های مهم تمرکز روی کاربران صحبت می‌کنیم. </p>
	<p dir="rtl" class="block_2"> </p>
	<p dir="rtl" class="block_2"> </p>
	</body></html>
