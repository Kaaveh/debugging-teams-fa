<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<p dir="rtl" class="block_84" id="calibre_pb_92"> </p>
	<p dir="rtl" class="block_85">فصل ششم</p>
	<p dir="rtl" class="block_86">کاربران هم آدم‌اند</p>
	<p dir="rtl" class="block_87">تاکنون فهرستی بلندبالا از موارد اساسی برای توسعۀ موفقیت‌آمیز یک نرم‌افزار را بررسی کردیم. </p>
	<p dir="rtl" class="block_87">با یک گروه از آدم‌های باهوش و خلاق شروع کنید. فرهنگی قوی مبتنی بر تواضع، اعتماد و احترام را به تیم تزریق کنید. رهبر خدمتگزار آن‌ها باشید و به آن‌ها اختیار تصمیم‌گیری و قدرت همکاری اهدا کنید. آب، نور کافی، خط سیر و انگیزه‌های درونی مناسب را برای آن‌ها فراهم کنید. از آن‌ها در برابر نفوذ رفتارها و محیط‌های مخرب که فرهنگ و قدرت پیشرفت تیم را تهدید می‌کنند، محافظت کنید. آن‌ها را در دمای ۲۲ درجۀ سانتی‌گراد به مدت شش ماه خوب بپزید تا یک نرم‌افزار فوق‌العاده تولید کنید. به همین سادگی، نه؟‌</p>
	<p dir="rtl" class="block_87">بسیاری از برنامه‌نویسان کارشان را در همین نقطه به اتمام می‌رسانند. یک نرم‌افزار برای خودشان توسعه داده‌اند و با رضایت از نتیجۀ کارشان اعلام پیروزی می‌کنند. </p>
	<p dir="rtl" class="block_87">متأسفانه، دنیای واقعی این‌طور کار نمی‌کند. یک «نرم‌افزار خوب» بخش کوچکی از تعریف موفقیت است. اگر به دنبال کسب درآمد (و یا حتی بهتر کردن رزومۀ کاری خود) هستید، به افرادی نیاز دارید که با رضایت از نرم‌افزار شما استفاده کنند. فرایند توسعۀ نرم‌افزار با پرتابِ محصول نهایی به آن سوی دیوار به اتمام نمی‌رسد. در حقیقت، هیچ‌وقت به اتمام نمی‌رسد. مردم از نرم‌افزار شما استفاده می‌کنند و شما باید نسبت به خواسته‌های آن‌ها عکس‌العمل نشان دهید و به مرور زمان، نرم‌افزار را بهتر و مفیدتر کنید. اگر مهارت لازم برای مدیریت بازخورد از کاربران را به دست نیاورید، محصول شما از بین خواهد رفت. </p>
	<p dir="rtl" class="block_87">در این فصل سه مرحلۀ کلی تعامل کاربر با نرم‌افزار را بررسی می‌کنیم. ابتدا باید کاربران را متوجه کار خود کنید. آیا آن‌ها از وجود نرم‌افزار شما مطلع هستند؟‌ قبل از شروع به کار چه درک و فهمی نسبت به نرم‌افزار شما دارند؟‌ سپس باید به تجربۀ کاربری آن‌ها با نرم‌افزار توجه کنید. آیا انتظارات آن‌ها برآورده می‌شود؟‌ آیا نرم‌افزار قابل‌استفاده است؟‌ آیا به کاربران قدرت به دست آوردن اهدافشان را می‌دهد؟‌ و نهایتاً بررسی می‌کنیم که چطور می‌توانیم به طور مؤثر با کاربران فعال نرم‌افزار ارتباط برقرار کنیم. تمام موارد مطرح‌شده بخشی از مراحل گردشی و طبیعی توسعۀ نرم‌افزار است. </p>
	<p dir="rtl" class="block_87">حرف آخر ما این است: مشارکت برای توسعۀ یک محصول خوب فقط محدود به کار کردن با اعضای تیمتان نیست. لازم است که دائماً با کاربران نرم‌افزار نیز همکاری و ارتباط داشته باشید. </p>
	<p dir="rtl" class="block_87">اگر به این توصیه‌ها عمل نکنید،‌ تمام چیزی که به دست می‌آورید یک نرم‌افزار درخشان، ولی بدون هیچ کاربر و استفاده‌کننده است. در این شرایط شاید بهتر باشد که در انتخاب شغل خود تجدیدنظر کنید!‌</p>
	<p dir="rtl" class="block_2"> </p>
	<p dir="rtl" class="block_2"> </p>
	</body></html>
