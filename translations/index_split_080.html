<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<h3 dir="rtl" class="block_42" id="toc_id_77">سازمان بد</h3>
	<p dir="rtl" class="block_39">با رشد شرکت، کاغذبازی و فرایند‌های اداری در تلاش برای مدیریت سود، کاهش ریسک و افزایش قابلیت پیش‌بینی امور، به مرور بیشتر و بیشتر می‌شوند و بار زیادی را روی سازمان می‌گذارند. چنین تشریفات و مقرراتی کم‌کم می‌توانند تا اندازه‌ای زیاد شوند که مانع پیشرفت و موفقیت شرکت شوند. همانند مدیران بد، دربارۀ سازمان‌‌‌های بد نیز اطلاعات زیادی نوشته شده است. در این بخش ما به بررسی آن دسته از ویژگی‌‌‌های بد سازمانی می‌پردازیم که می‌توانند مستقیماً روی عملکرد اعضای تیم تأثیر منفی بگذارند<span dir="ltr" class="calibre3">.</span></p>
	<p dir="rtl" class="block_39">واقعیت ساده و انکارناپذیر این است که بیشتر شرکت‌‌‌ها «مهندسی‌محور» نیستند؛ به این معنا که مهندسین صرفاً ابزار و وسیله‌‌ای هستند برای احقاق اهداف و مقاصد غیرفنی شرکت. در نتیجه، اداره‌کنندگان امور درک صحیحی از مسائل فنی و مهندسی ندارند و تمرکز آن‌ها روی نیاز‌های تجاری شرکت است. بنابراین نیاز‌های غیرمعمول و توقعات غیرواقعی‌ از تیم مهندسی دارند. حتی اگر فردی با دانش فنی مناسب عضو هیئت‌رئیسۀ چنین شرکتی شود و از تیم مهندسی دفاع کند، به مرور با افرادی که سلامتی و رضایت کارمندان را فدای نیاز‌های تجاری شرکت می‌کنند، جایگزین می‌شود. این طرز فکر رهبران شرکت، خود را به صورت ضرب‌الاجل‌‌‌های غیرمنطقی و کمبود نیرو‌های متخصص و ماهر برای اتمام پروژه‌‌‌ها نشان می‌دهد. در چنین شرکت‌‌‌هایی شما وقت زیادی را برای درخواست یک قطعۀ سخت‌افزاری اتلاف می‌کنید و تیم شما مجبور می‌شود هفته‌‌‌ها درگیر توسعۀ پروژه‌‌ای باشد که می‌توانست با هزینۀ خیلی کمی خریداری شود. این اتفاق مدام در شرکت‌‌‌هایی که با مهندسین خود به چشم یک «واحد کار» یا صرفاً «منبع انسانی» نگاه می‌کنند تکرار می‌شود و آن‌ها را در ‌‌‌تصمیم‌گیری‌‌‌های مهم دخیل نمی‌کنند.</p>
	<p dir="rtl" class="block_39">بدترین نوع سازمان‌‌‌ها آن‌هایی هستند که ساختار فرمان و اجرا را مانند حکومت‌‌‌های ملوک‌الطوایفی تعریف کرده‌اند. چند سال پیش یکی از دوستان ما به نام تِرِنس در شرکتی کار می‌کرد که قواعد سفت و سختی برای گزارش ایراد‌های ‌نرم‌افزاری بین تیم‌‌‌ها داشت. یکی از تیم‌‌‌ها با تغییری که در کد ایجاد کرده بود باعث شده بود تا قسمت کد تِرِنس دچار مشکل شود و هر چند ساعت با مشکل کمبود حافظه مواجه شود. به جای آنکه مستقیماً به تیم مسئول ایمیل بزند، یا به تاریخچه کد‌های آن‌ها نگاه کند، تِرِنس تمام شب را بیدار ماند و تا جایی که می‌توانست دربارۀ این ایراد و مشکل اطلاعات مختلفی جمع کرد تا پرونده محکمی علیه این تیم تهیه کند. نهایتاً تمام اطلاعات جمع‌شده را برای مدیرش ارسال کرد، مدیرش به رئیس بخش ایمیل زد، رئیس بخش به رئیس بخش تیم مسئول ایمیل زد، رئیس بخش تیم مسئول به مدیر تیم مسئول ایمیل زد و مدیر تیم مسئول شخصی که دربارۀ آن تکه از ‌نرم‌افزار اطلاعات لازم را داشت شناسایی کرد. بیش از ده روز بعد، تِرِنس در یک جلسه کنار دو مدیر، دو رئیس بخش و سه مهندس دیگر نشسته بود تا دربارۀ این ایراد ‌نرم‌افزاری صحبت کنند و بررسی کنند که آیا می‌توانند این مشکل را قبل از انتشار نسخۀ بعدی برطرف کنند یا خیر. احمقانه است؟ متأسفانه چنین اتفاقی خیلی معمول است. از سوی دیگر وقتی فیتز به تازگی به گوگل پیوسته بود، همان هفتۀ اول یک اشتباه تایپی در کد<span dir="ltr" class="calibre3"> </span>جی.‌ میل<span dir="ltr" class="calibre3"> </span>پیدا کرد، آن را اصلاح کرد و برای تیم<span dir="ltr" class="calibre3"> </span>جی. میل<span dir="ltr" class="calibre3"> </span>فرستاد. آن‌ها نیز از او بابت کمکش تشکر کردند<span dir="ltr" class="calibre3">.</span></p>
	<p dir="rtl" class="block_39"><i class="calibre10">بسیاری از شرکت‌‌‌ها مملو از آدم‌هایی هستند که روی سلسله‌مراتب اداری وسواس عجیبی دارند.<sup class="calibre6"><a id="back_note_84" href="index_split_193.html#note_84" title="84" class="noteref">84</a></sup></i><span dir="ltr" class="calibre3"> </span>در نتیجه مبارزه بر سر قدرت بسیار معمول است و مدیران برای حفظ نیرو‌های ارزشمند خود از انتقال اعضای تیمشان به سایر تیم‌‌‌ها جلوگیری می‌کنند، حتی اگر چنین انتقالی به نفع اهداف شرکت و خود عضو تیم باشد<span dir="ltr" class="calibre3">.</span></p>
	<p dir="rtl" class="block_39">آیا تاکنون شرکتتان با شما مانند یک کودک شرور رفتار کرده است؟ شرکت با یک فایروال سفت و سخت دسترسی شما به بعضی از وب‌سایت‌‌‌ها را محدود کرده است؟ شما را مجبور می‌کند که تمام ساعات و دقایق کاری روزتان را با دقت ثبت کنید؟ <i class="calibre10">بعضی از سازمان‌‌‌ها کارایی شما را با معیار‌های</i><i dir="ltr" class="calibre10">‌</i><i class="calibre10"> بی‌معنی و بسیار نادرست نظیر تعداد خطوط کد‌های نوشته‌شده در هفته اندازه‌گیری می‌کنند.</i><i dir="ltr" class="calibre10"><sup class="calibre6"><a id="back_note_85" href="index_split_194.html#note_85" title="85" class="noteref">85</a></sup></i></p>
	<p dir="rtl" class="block_40"> </p>
	<p dir="rtl" class="block_39"><img src="images/177.png" alt="Image" class="calibre44"/></p>
	<p dir="rtl" class="block_39">هنوز کارمندانی وجود دارند که معیار موفقیتشان به جای اینکه تعداد محصولاتی که تولید کرده‌اند باشد، تعداد جلساتی است که به آن دعوت می‌شوند. شرکت شما ممکن است در اصول بسیار مهمی نظیر تمرکز، مسیر و هدف<span dir="ltr" class="calibre3"> (Vision) </span>مشکلات جدی داشته باشد. چنین کمبود‌هایی معمولاً در نتیجۀ تعداد بیش از اندازۀ عناصر تصمیم‌گیرنده است. وقتی کمیته‌‌‌ها به جای افراد تصمیم می‌گیرند، دستورات متناقض افزایش یافته و افراد در حلقه‌‌‌های کوچک‌تر به دنبال اهداف خودشان حرکت می‌کنند، به جای اینکه همه در جهت مسیر کلی شرکت گام بردارند<span dir="ltr" class="calibre3">.</span></p>
	<p dir="rtl" class="block_39">تخلفاتی که مطرح کردیم، شرکت‌‌‌های زیادی انجام می‌دهند و تخلفات زیاد دیگری هم وجود دارد که در کنار این‌ها مرتکب می‌شوند. ولی با وجود این، تمام این شرکت‌‌‌ها بالاخره مجموعه‌‌ای از انسان‌‌‌ها هستند و برای اینکه بتوانید انسان‌‌‌ها را وادار کنید تا به شما کمک کنند نکات و ترفند‌هایی را می‌توانید به کار بگیرید<span dir="ltr" class="calibre3">.</span></p>
	<p dir="rtl" class="block_32"> </p>
	<p dir="rtl" class="block_40"> </p>
	<p dir="rtl" class="block_40"> </p>
	</body></html>
