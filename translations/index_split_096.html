<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<p dir="rtl" class="block_88" id="calibre_pb_96">با تحلیل‌گران صنعت با احترام رفتار کنید</p>
	<p dir="rtl" class="block_87">بسیاری از برنامه‌نویسان از دنیای رسانه بیزار هستند. از نظر آن‌ها رسانه‌ها همان تبلیغات و بازاریابی هستند در یک لباس دیگر. وقتی یک مجله یا ماهنامۀ تجاری به سراغ شرکت می‌آید، بسیاری از شرکت‌ها هرچه را در دست دارند زمین می‌گذارند و در برابر تمام درخواست‌های آن‌ها سجده می‌کنند. شرکت‌ها متوجه هستند که یک مقالۀ مثبت (یا منفی)‌ دربارۀ آن‌ها چقدر روی تصور مشتریان از محصولاتشان تأثیر می‌گذارد. مهندسین ولی عموماً از قدرت بالای چنین مقالاتی خشمگین هستند.</p>
	<p dir="rtl" class="block_87">به عنوان مثال، زمانی بود که اعضای بنیاد نرم‌افزار آزاد آپاچی در مواجهه با اعضای رسانه و تحلیل‌گران مشکلاتی داشتند. یکی از تحلیل‌گران رسانه که به دنبال مقالۀ استاندارد و صنعتی برای توضیح مشخصات سرور <span dir="ltr" class="calibre3">HTTPD</span> بود، با این پاسخ مواجه می‌شد:‌ «برو مثل بقیه، مستندات نوشتاری پروژه رو بخون!» در حالی که این جواب ممکن بود حس درونی برنامه‌نویسانِ در راستای عدالت و شایسته‌سالاری را ارضا کند، ولی کمکی به دیدگاه و تصور عمومی از پروژه نمی‌کرد، مخصوصاً تصور کلی کاربران سازمانی و شرکتی. نهایتاً‌ مدیر روابط عمومی تلاش کرد تا اعضای بنیاد را در راستای نحوۀ برخورد با رسانه و تحلیل‌گران تعلیم دهد و از مشکلات مشابه جلوگیری کند. خشونت پنهان و پرخاشگری منفعلانه هیچ کمکی نمی‌کند. مثل این می‌ماند که به یک منتقد رستوران بگوییم در انتهای صف بایستد. آیا با منتقدان باید رفتار خاص و ویژه داشت؟ احتمالاً نه؛ ولی آیا باید اصول و قوانین را مدام جلوی چشمشان آورد؟‌ قطعاً خیر. موضوعاتی را که ارزش نبرد و مبارزه دارند با دقت و وسواس انتخاب کنید. </p>
	<p dir="rtl" class="block_2"> </p>
	<p dir="rtl" class="block_2"> </p>
	</body></html>
