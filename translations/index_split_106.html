<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<p dir="rtl" class="block_88" id="calibre_pb_106">مدیریت روابط با کاربران </p>
	<p dir="rtl" class="block_87">خوب پس نرم‌افزار شما توجه کاربران را جلب کرده است. مانع خاصی برای ورود ندارد و کاربران پس از استفاده از آن راضی به نظر می‌آیند. چند ماه بعد چه می‌شود؟ با کاربرانی که سال‌ها روزانه از نرم‌افزار شما استفاده می‌کنند چطور ارتباط برقرار می‌کنید؟ </p>
	<p dir="rtl" class="block_87">شاید باورش دشوار باشد، ولی خیلی از کاربران دوست دارند که با شرکت و تیم شما ارتباط داشته باشند. آن دسته از کاربران که از محصول راضی هستند می‌خواهند که در مورد برنامه‌های آیندۀ شما بدانند و آن گروه که به هر دلیلی از نرم‌افزار عصبانی هستند به دنبال راهی برای گلایه و شکایت هستند. یکی از بزرگ‌ترین اشتباهاتی که برنامه‌نویسان مرتکب می‌شوند این است که نرم‌افزار خودشان را پشت دیوار و برای کاربران می‌اندازند و راهی برای دریافت نظرات و پیشنهادات آن‌ها ایجاد نمی‌کنند. </p>
	<p dir="rtl" class="block_87">درست مثل تبلیغات و بازاریابی، واژۀ خدمات مشتری نیز بار منفی مخصوص به خودش را به همراه دارد. بخش خدمات پس از فروش به اشتباه اتاقی پر از افرادِ تلفن‌به‌دست را به ذهن انسان می‌آورد که همه در حال مکالمه با مشتریان هستند. ولی در واقعیت، خدمات مشتری یک شغل جان‌فرسای پشت‌میزنشین برای افراد غیر فنی نیست، بلکه یک فلسفه و طرز فکر در نحوۀ نگرش به نوع رابطه با مشتریان است. این توجه به مشتریان باید در خون شرکت شما، به عنوان یک تیم خلاق باشد و نه صرفاً روشی برای پاسخ به سؤالات و درخواست‌های کاربران. </p>
	<p dir="rtl" class="block_87">مهندسین معمولاً از تعامل مستقیم با کاربران فراری هستند. معتقدند که «کاربران هیچ نمی‌فهمند.» فکر می‌کنند که «همیشه روی مخ هستند و اصلاً نمی‌شود با هیچ کاربری صحبت کرد.» هیچ‌کس از شما انتظار ندارد که تک‌تک کاربران را از عشق و محبت سرشار کنید، ولی حقیقت ساده این است که بدانید کاربران دوست دارند شنیده شوند، حتی اگر پیشنهادات غیرممکن یا انتقادات غیرمنطقی داشته باشند، باید به حرف دل آن‌ها گوش کرد و به صحبت‌هایشان توجه داشت. هرچه بیشتر به حرف‌های آن‌ها اعتنا کنید، وفادارتر و راضی‌تر خواهند بود. مجبور نیستید که با آن‌ها موافقت کنید، ولی لازم است که نظراتشان را گوش کنید. این کار دقیقاً در راستای اصل «احترام» از اصول <span dir="ltr" class="calibre3">HRT</span> است. دنیای شبکه‌های اجتماعی درس‌های زیادی را به شرکت‌ها داده است. فقط کافی‌ست تا مثل یک انسان عادی نزد کاربران بروند و نه مثل یک سازمان بزرگ و بی‌روح. مردم از دیدن شرکت‌ها وقتی بر مبنای اصول <span dir="ltr" class="calibre3">HRT</span> رفتار می‌کنند، لذت می‌برند. </p>
	<p dir="rtl" class="block_2"> </p>
	<p dir="rtl" class="block_87"><span dir="ltr" class="calibre3"><img src="images/222.png" alt="Image" class="calibre58"/></span></p>
	<p dir="rtl" class="block_87">اهمیت مدیریت روابط عمومی با کاربران را به کمک یک نمودار (کمی غیرعلمی) این‌طور نمایش می‌دهیم. با گذر زمان، تعداد کاربران نرم‌افزار شما به مرور افزایش می‌یابد. همچنین هرچه قابلیت‌های نرم‌افزار را «بهبود» می‌بخشید، نرم‌افزار شما پیچیده‌تر می‌شود: </p>
	<p dir="rtl" class="block_89"><span dir="ltr" class="calibre3"><img src="images/223.png" alt="Image" class="calibre59"/></span></p>
	<p dir="rtl" class="block_87">مسئله اینجاست که با افزایش تعداد کاربران، میانگین قابلیت‌های فنی کاربران کاهش می‌یابد، چرا که شما جمعیت بیشتری از آدم‌ها را حمایت می‌کنید. این کاهش قابلیت‌های فنی هم‌زمان با افزایش پیچیدگی نرم‌افزار باعث ایجاد يأس و نااميدی کاربران می‌شود:‌</p>
	<p dir="rtl" class="block_2"> </p>
	<p dir="rtl" class="block_89"><span dir="ltr" class="calibre3"><img src="images/224.png" alt="Image" class="calibre60"/></span></p>
	<p dir="rtl" class="block_87">ناامیدی کاربران یعنی افزایش انتقادات، عصبانیت و نیاز تمام‌نشدنی به ارتباط مستقیم بین کاربران و برنامه‌نویسان. </p>
	<p dir="rtl" class="block_87">چطور می‌توان از این روند جلوگیری کرد؟‌</p>
	<p dir="rtl" class="block_87">اولین قدم این است که وجود این مسئله را باور داشته باشید. بسیاری از شرکت‌ها دیوار‌های محکمی بین کاربران و برنامه‌نویسان قرار می‌دهند. تلفن‌های پیغام‌گیرِ چندمرحله‌ای جلوی کاربران قرار می‌دهند تا نهایتاً یک «درخواست کمک» به نام آن‌ها از طرف اشخاصی که هیچ‌وقت کد را ندیده‌اند ثبت شود. پیام کاربران بین لایه‌های مختلف ردوبدل می‌شود تا مبادا مزاحم وقتِ برنامه‌نویسان شود و در نتیجه کاربران احساس عدم توجه و ناتوانی می‌کنند و به مرور از نرم‌افزار جدا و دور می‌شوند. </p>
	<p dir="rtl" class="block_87">راه بسیار بهتر این است که نیاز به ارتباط با کاربران را قبول کنید و راهی عام، باز و مستقیم مثل گزارش ایراد نرم‌افزار برای آن‌ها فراهم کنید. یک آدرس مناسب ایمیل برای آن‌ها اختصاص دهید یا در صفحات فضای مجازی با آن‌ها مستقیماً ارتباط داشته باشید. اگر کد نرم‌افزار شما می‌تواند به صورت متن‌باز در اختیار همه باشد که چه بهتر. هرچه از دید کاربران بیشتر شبیه یک آدمیزاد در دسترس و قابل ارتباط باشید، آن‌ها بیشتر به کار شما اعتماد می‌کنند. حواستان را جمع کنید که گاهی کاربران از محصولات شما طوری استفاده می‌کنند که اصلاً انتظارش را ندارید. این کار آن‌ها می‌تواند گاهی حتی زیرکانه و هیجان‌انگیز باشد. فقط و فقط از طریق برقراری یک رابطۀ مستقیم و دوطرفه است که می‌توانید بفهمید کاربران چطور از نرم‌افزار شما استفاده می‌کنند. </p>
	<p dir="rtl" class="block_2"> </p>
	</body></html>
