<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<p dir="rtl" class="block_33" id="calibre_pb_12">مهم، تیم است!</p>
	<p dir="rtl" class="block_14">خوب اجازه دهید به عقب برگردیم و تمام این ایده‌هایی را که مطرح کردیم روی هم بگذاریم. اصل صحبت ما این است که در دنیای ‌برنامه‌نویسی، فردگرایی خیلی به ندرت پیدا می‌شود. حتی اگر هم وجود داشته باشد، افراد فردگرا ‌هیچ‌وقت به تنهایی به موفقیت‌های خارق‌العاده دست پیدا نمی‌کنند. پشت سر دستاوردهایی که توانسته‌اند دنیا را با آن تکان دهند، جرقۀ یک ایدۀ ناب به همراه تلاش قهرمانانۀ یک تیم منسجم نهفته است. هدف واقعی، ساختن یک تیم از فوق ستاره‌هاست و این کار بسیار سخت است. بهترین تیم‌ها آن‌هایی هستند که از فوق ستاره‌هایی که دارند، هوشمندانه استفاده می‌کنند. عملکرد یک گروه به عنوان یک تیم، همیشه از حاصل جمع کارایی تک‌تک افراد حاضر در تیم بیشتر است.</p>
	<p dir="rtl" class="block_14">به زبان ساده‌تر، ‌برنامه‌نویسی یک کار تیمی است. ممکن است درک این موضوع سخت باشد، چرا که تمام پیش‌فرض‌های ما از قهرمان‌سازی نابغه‌های دنیای کامپیوتر را به هم می‌ریزد؛ ولی مثل یک شعار این جمله را تکرار می‌کنیم: ‌«برنامه‌نویسی، یک کار تیمی‌ست!»</p>
	<p dir="rtl" class="block_23"> </p>
	<p dir="rtl" class="block_17"><span dir="ltr" class="calibre3"><a target="&quot;_blank&quot;" href="https://github.com/sabajamalian/debugging-teams-fa/blob/master/static/photos/chapter-1/41.png" class="calibre2"><img src="images/image-6.png" alt="photo 41" class="calibre14"/></a></span></p>
	<p dir="rtl" class="block_14"><span class="text_13">وقتی در لانۀ تنهایی خودتان کدنویسی کنید، نابغه بودن کافی نیست. ‌هیچ‌وقت با قایم شدن و </span><span class="text_14">کار پنهانی</span><span class="text_13"> روی یک پروژۀ سری، دنیا را تکان نخواهید داد و نتیجۀ کارتان بقیه را شگفت‌زده نخواهد کرد. لازم است تا حتماً با بقیه کار کنید. رؤیا و هدف خودتان را با دیگران در میان بگذارید. کار را بین افراد تقسیم کنید و از </span><span class="text_14">نحوۀ </span><span class="text_13">کار همکارهایتان چیزهای جدید یاد بگیرید.</span></p>
	<p dir="rtl" class="block_14"><i class="calibre10">چه تعداد ‌نرم‌افزار موفق یا قطعه‌ای از ‌نرم‌افزار را می‌توانید در دنیا نام ببرید که خیلی از آدم‌ها به صورت گسترده از آن استفاده می‌کنند، ولی حقیقتاً فقط و فقط یک نفر آن را نوشته باشد؟<sup class="calibre6"><a id="back_note_29" href="index_split_138.html#note_29" title="29" class="noteref">29</a></sup></i><i dir="ltr" class="calibre10"><sup class="calibre6"> </sup></i>این شعار را که ‌برنامه‌نویسی یک کار تیمی است، بارها در بخش‌های مختلف این کتاب تکرار خواهیم کرد. یک تیم منسجم و کارآمد مثل طلا نایاب است و کلید اصلی دروازۀ موفقیت به شمار می‌آید. تمام تلاش شما باید در راستای رسیدن به این هدف باشد. و این دقیقاً موضوع اصلی کتابی است که در دست شماست.</p>
	<p dir="rtl" class="block_32"> </p>
	<p dir="rtl" class="block_23"> </p>
	</body></html>
