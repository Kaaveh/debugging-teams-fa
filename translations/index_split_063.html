<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<h2 dir="rtl" class="block_42" id="toc_id_53">شناسایی تهدید</h2>
	<p dir="rtl" class="block_39">اولین قدم برای دفاع در مقابل انسان‌‌‌های سمی این است که ویژگی‌‌‌های یک خطر یا تهدید را بشناسید تا بدانید چه زمانی وقت نگرانی است<span dir="ltr" class="calibre3">.</span></p>
	<p dir="rtl" class="block_39">به طور خاص چیزی که در معرض تهدید قرار می‌گیرد، دقت و تمرکز تیم شماست<span dir="ltr" class="calibre3">.</span></p>
	<p dir="rtl" class="block_39">دقت و تمرکز کمیاب‌ترین سرمایه برای تیم شماست. هرچه تیم شما بزرگ‌تر باشد، ظرفیت بالاتری برای تمرکز روی توسعۀ محصول و حل مسائل جذاب دارد. ولی این سرمایه همیشه محدود است. اگر دائماً از آن محافظت نکنید، افراد سمی به راحتی می‌توانند روند تیم شما را به هم بزنند. تیم شما درگیر جروبحث‌‌‌های<span dir="ltr" class="calibre3">‌</span> بی‌دلیل می‌شود، تمرکزش را از دست داده و<span dir="ltr" class="calibre3">‌</span> بی‌روحیه می‌شود. در نتیجه اعضای تیم شما دقت و تمرکزشان را روی موضوعاتی غیر از تولید یک محصول فوق‌العاده قرار می‌دهند<span dir="ltr" class="calibre3">.</span></p>
	<p dir="rtl" class="block_40"> </p>
	<p dir="rtl" class="block_39"><img src="images/146.png" alt="Image" class="calibre37"/></p>
	<p dir="rtl" class="block_39">حال سؤالی که پیش می‌آید این است که انسان‌‌‌های سمی چه خصوصیاتی دارند؟ برای دفاع از خود باید با ویژگی‌‌‌های چنین افرادی آشنا باشید<span dir="ltr" class="calibre3">.</span></p>
	<p dir="rtl" class="block_39">تجربه به ما نشان داده است که انسان‌‌‌های ذاتاً خبیث خیلی به ندرت پیدا می‌شوند. یعنی آدم‌‌‌های خیلی کمی را می‌توان پیدا کرد که به عمد و با آگاهی قصد تخریب و ویرانگری داشته باشند. ما به چنین افرادی، غول‌بیابانی یا ترول <span dir="ltr" class="calibre3">troll</span> می‌گوییم و معمولاً به آن‌ها محل نمی‌گذاریم. اما بیشتر افرادی که رفتار‌های نامناسب دارند، عموماً یا متوجه کار اشتباهشان نیستند یا نسبت به نتیجۀ اعمالشان<span dir="ltr" class="calibre3">‌</span> بی‌تفاوت هستند. علت اصلی این نوع رفتار بدجنسی یا قصد سوء نیست، بلکه عموماً جهل و نادانی و یا فقدان توجه و علاقه است. بیشتر رفتار‌های مخرب ریشه در عدم توجه به اصول<span dir="ltr" class="calibre3"> HRT </span>دارند<span dir="ltr" class="calibre3">.</span></p>
	<p dir="rtl" class="block_39">در اینجا بعضی از نشانه‌‌‌ها و الگو‌های رفتاری مخرب را نام می‌بریم. وقتی این علائم را مدام در اخلاق و رفتار یک شخص می‌بینیم، خود به خود او را یک فرد سمی قلمداد کرده و در مواجهه با او با دقت و احتیاط بیشتری عمل می‌کنیم<span dir="ltr" class="calibre3">.</span></p>
	<p dir="rtl" class="block_40"> </p>
	<p dir="rtl" class="block_40"> </p>
	</body></html>
