<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<p dir="rtl" class="block_44" id="calibre_pb_25">ارزیابی تطابق فرهنگی</p>
	<p dir="rtl" class="block_45">تنها روشی که<span dir="ltr" class="calibre3">‌</span> می‌توان به وسیلۀ آن مطمئن شد اعضای جدیدی که به تیم اضافه<span dir="ltr" class="calibre3">‌</span> می‌شوند با تیم به خوبی کار خواهند کرد، این است که این امر در مراحل مصاحبۀ استخدامی مورد ارزیابی قرار گیرد. خیلی از شرکت‌های بزرگ (مثل گوگل) اصولاً یکی از معیارهای ارزیابی استخدامی‌شان، تطابق فرهنگی است. بعضی دیگر از شرکت‌ها این قضیه را حتی یک مرحله جدی‌‌‌تر در نظر می‌گیرند و بررسی ‌‌‌خلق‌وخو و تطابق فرهنگی را حتی قبل از ارزشیابی مهارت‌های فنی و مهندسی انجام می‌دهند. آن‌ها افرادی را که از نظر فرهنگی با تیمشان منطبق نیستند، حتی برای ارزیابی فنی لحاظ نخواهند کرد. این پروسۀ دقیق، برای ساخت یک تیم قوی بسیار حیاتی است. تیم‌های فوق‌العاده، اتفاقی به وجود نمی‌آیند، بلکه برعکس با وسواس و دقت بنیان‌گذاران و کارمندان اولیه در حفظ فرهنگ تیمی شکل می‌گیرند<span dir="ltr" class="calibre3">.</span></p>
	<p dir="rtl" class="block_38">بُعد انسانی فرهنگ تیمی</p>
	<p dir="rtl" class="block_39">فعالیت‌های خلاقانه مثل برنامه‌نویسی، با کارهای یدی مثل قرار دادن یک سری قطعه روی نوار تولید کارخانه متفاوت است. برای انجام دادن بعضی از کارها، چند روز آموزش و یک سری ابزارآلات ساده کافی هستند. وقتی کارگر شما تصمیم می‌گیرد که کار را رها کند، یا کلاً خیلی خوب کار نکند، شما به راحتی<span dir="ltr" class="calibre3">‌</span> می‌توانید شخص جدیدی را جایگزین کنید تا کار ادامه پیدا کند. در کارهای یدی، کارگران فعالیت‌های به نسبت ساده‌ای را با پیروی از دستورالعمل‌های مشخص انجام<span dir="ltr" class="calibre3">‌</span> می‌دهند و کارشان خیلی نیازی به تفکر خلاقانه یا قدرت حل مسئله نخواهد داشت. <i class="calibre10">ولی در دنیای ‌‌نرم‌افزار، مهندسین به توانایی بسیار زیادی در راستای تفکر خلاقانه نیاز دارند.<sup class="calibre6"><a id="back_note_43" href="index_split_152.html#note_43" title="43" class="noteref">43</a></sup> </i>اگر شما به دنبال تولید یک ‌‌نرم‌افزار ‌‌فوق‌العاده هستید، به مهندسین خارق‌العاده نیز احتیاج دارید و اگر می‌خواهید که مهندسین خارق‌العادۀ شما، به نحو احسن کار کنند و در تیم شما باقی بمانند، باید فرهنگ تیمی‌ای خلق کنید که به مهندسین اجازه دهد تا با خیال راحت نظراتشان را مطرح کنند و در تصمیم‌گیری‌های اساسی نقش داشته باشند<span dir="ltr" class="calibre3">.</span></p>
	<p dir="rtl" class="block_39">برای داشتن مهندسین عالی در تیمتان، طبیعتاً ابتدا باید با استخدام تعدادی مهندس عالی شروع کنید. درست است که این جمله شاید عجیب به نظر برسد، ولی واقعیت امر این است که بیشتر مهندسین خوب، دوست دارند که با مهندسین عالی دیگر هم‌تیمی باشند. <i class="calibre10">بیشتر مهندسین خوبی که ما</i><i dir="ltr" class="calibre10">‌</i><i class="calibre10"> می‌شناسیم به سمت تیم‌هایی جذب می‌شوند که در آن‌ها بتوانند از بزرگان صنعت برنامه‌نویسی چیزهای جدید یاد بگیرند.<sup class="calibre6"><a id="back_note_44" href="index_split_153.html#note_44" title="44" class="noteref">44</a></sup> </i>ولی سؤال مهم اینجاست که در مرحلۀ اول چطور<span dir="ltr" class="calibre3">‌</span> می‌شود چنین بزرگانی را جذب تیم کرد؟</p>
	<p dir="rtl" class="block_39">برای شروع باید گفت که بزرگان دنیای برنامه‌نویسی، نه‌تنها دوست دارند که در تولید ‌‌نرم‌افزار و برنامه‌نویسی شرکت کنند، بلکه دوست دارند که در طول مراحل طراحی و تصمیم‌گیری محصول نیز نقش داشته باشند. این یعنی مدیریت شما باید تا حدودی «اجماع محور» و با توجه به رأی و نظر کلی گروه باشد. در حالت مدیریت بالا به پایین، مهندس برتر (آلفا)، رهبر فنی تیم خواهد بود و سایر مهندسین به عنوان اعضای تیم استخدام شده‌‌اند. دلیل این امر این است که سایر اعضای تیم هزینۀ کمتری دارند و به راحتی<span dir="ltr" class="calibre3">‌</span> می‌توان بر<span dir="ltr" class="calibre3">‌‌</span> آن‌ها ریاست کرد. نتیجه این خواهد شد که شما برای استخدام برنامه‌نویسانِ درجه اول با مشکل مواجه<span dir="ltr" class="calibre3">‌</span> می‌شوید. مهندسین خارق‌العاده چرا باید مسافر اتوبوس شما باشند، در حالی که<span dir="ltr" class="calibre3">‌</span> می‌توانند در شرکت‌های دیگر راننده اتوبوس باشند؟ در حالت مدیریت اجماع محور اما، تمام اعضای تیم در مراحل تصمیم‌گیری نقش دارند<span dir="ltr" class="calibre3">.</span></p>
	<p dir="rtl" class="block_39">خیلی از آدم‌ها وقتی اسم «تیم اجماع محور» را می‌شنوند، به یک عده آدم ژولیده و آشفته فکر<span dir="ltr" class="calibre3">‌</span> می‌کنند که در بیابان دور یک آتش در حال خواندن «کومبایا کومبایا» هستند و<span dir="ltr" class="calibre3">‌</span> می‌رقصند و هیچ تصمیمی نمی‌گیرند و کاری را به آخر<span dir="ltr" class="calibre3">‌</span> نمی‌رسانند؛ ولی این کلیشه بیشتر در مورد یک تیم ناکارآمد صدق<span dir="ltr" class="calibre3">‌</span> می‌کند تا یک تیم اجماع محور. منظور ما از کلمۀ «اجماع» در اینجا این است که تمام اعضای تیم نسبت به کار، حس مالکیت داشته و در قبال موفقیت محصول نهایی احساس مسئولیت<span dir="ltr" class="calibre3">‌</span> می‌کنند. و رهبران تیم از ته دل و با احترام به نظرات اعضای تیم گوش می‌کنند<span dir="ltr" class="calibre3"> </span>ـ با یک تأکید خاص روی ستون «احترام» از اصول <span dir="ltr" class="calibre3">HRT</span> ـ<span dir="ltr" class="calibre3"> </span>این به آن معناست که گاهی اوقات بحث و تبادل نظر طولانی برای موفقیت محصول ‌‌نرم‌افزاری مورد نیاز است و بعضی اوقات تیم به این نتیجه می‌رسد که باید سریع‌‌‌تر جلو بروند. <i class="calibre10">در حالت تصمیم‌گیری‌های سریع، ممکن است تیم به این نتیجه برسد که بهتر است به تصمیم رهبران فنی تیم اعتماد کند.<sup class="calibre6"><a id="back_note_45" href="index_split_154.html#note_45" title="45" class="noteref">45</a></sup> </i>برای اینکه این امر به وقوع بپیوندد، همۀ اعضای تیم باید روی اهداف کلی تیم هم‌عقیده باشند. چه باور کنید چه باور نکنید، کلید رسیدن به این حالت در نوشتن «شرح مأموریت» تیم نهفته است که در ادامۀ این فصل به آن<span dir="ltr" class="calibre3">‌</span> می‌پردازیم<span dir="ltr" class="calibre3">.</span></p>
	<p dir="rtl" class="block_39">نحوۀ رفتار و برخورد اعضای تیم با همدیگر نیز به اندازۀ نحوۀ تصمیم‌گیری در تیم شما اهمیت دارد. اگر فرهنگ تیمی شما طوری باشد که افراد با هم دست به یقه<span dir="ltr" class="calibre3">‌</span> می‌شوند یا بر سر هم جیغ و فریاد<span dir="ltr" class="calibre3">‌</span> می‌کشند، تیم شما، اعضای خشن و پرخاشگر را جذب خواهد کرد و فضایی پر از خودپرستی و غرور نابه‌جا تولید<span dir="ltr" class="calibre3">‌</span> می‌کند (و حقیقتاً به طور خاص، بیشتر خانم‌هایی که ما می‌شناسیم از این‌گونه تیم‌ها دوری می‌کنند). اگر فرهنگ تیمتان را بر پایۀ ستون‌های<span dir="ltr" class="calibre3"> HRT </span>استوار کنید تا اعضای تیم با یکدیگر با احترام رفتار کرده و برای انتقاد سازنده از همدیگر تلاش کنند، نه‌تنها افراد بیشتر و بهتری را جذب<span dir="ltr" class="calibre3">‌</span> می‌کنید، بلکه میزان بالاتری از وقت و انرژی خود را روی تولید ‌‌نرم‌افزار متمرکز<span dir="ltr" class="calibre3">‌</span> می‌کنید. داشتن غرور و افتخار تیمی اگرچه مفید است، ولی تیمی که در غرور‌های فردی اعضا محو شود، در مسیر شکست قرار<span dir="ltr" class="calibre3">‌</span> می‌گیرد. در فصل چهارم دربارۀ راه‌های جلوگیری از این اتفاق صحبت خواهیم کرد<span dir="ltr" class="calibre3">.</span></p>
	<p dir="rtl" class="block_39">انتقاد سازنده، از ضرورت‌های رشد و پیشرفت هر شخص و یا هر تیمی است. ولی بیشتر انسان‌ها تمام تلاش خود را می‌کنند تا از دریافت هرگونه انتقادی فرار کنند. علت این فرار در بعضی مواقع شاید عدم اعتمادبه‌نفس باشد، ولی در اکثر اوقات علت امر این است که آدم‌ها فکر می‌کنند باید در قبال هر نظر یا انتقادی کاری انجام بدهند و تغییر کنند، حتی اگر آن انتقاد خاص را قبول نداشته باشند. بهترین خصوصیت دریافت انتقاد سازنده این است که شما این توانایی را دارید که انتخاب کنید کدام قسمت از یک انتقاد را قبول دارید و در مقابل کدام قسمت<span dir="ltr" class="calibre3">‌</span> نمی‌خواهید کار خاصی انجام دهید. مثلاً فرض کنید که شما می‌خواهید برای یک مصاحبۀ شغلی آماده شوید و لباس مورد علاقۀ خودتان را پوشیده‌اید. پیش یک دوست قابل‌اعتماد<span dir="ltr" class="calibre3">‌</span> می‌روید و نظرش را دربارۀ ظاهر خود<span dir="ltr" class="calibre3">‌</span> می‌پرسید. اگر او بگوید: «گوشۀ دندان شما یک تکه اسفناج چسبیده و من از لباست خوشم نمی‌آد،» شما به راحتی<span dir="ltr" class="calibre3">‌</span> می‌توانید از نخ دندان استفاده کنید، ولی لزومی ندارد که لباستان را عوض کنید. انتقاد سازنده یک هدیه است که شما<span dir="ltr" class="calibre3">‌</span> می‌توانید آن را قبول یا رد کنید<span dir="ltr" class="calibre3">.</span></p>
	<p dir="rtl" class="block_39">اگر به دنبال بهبود نحوۀ کارتان یا حل کردن ایرادهای شخصی خود هستید، همین دوستان و همکاران هستند که<span dir="ltr" class="calibre3">‌</span> می‌توانند به شما کمک کنند تا موانع پیشرفت را به شما نشان دهند. بدون نظرخواهی از بقیه، شما اشتباهات و ایرادهای خودتان را دائماً تکرار خواهید کرد. مگر اینکه یک قدرت خارق‌العاده از خودآگاهی و خویشتن‌شناسی داشته باشید. به عنوان مثال، پیش از انتشار نهایی این کتاب در رسانه‌ها، ما از چندین نفر خواستیم که نظرشان را در مورد نوشتۀ ما بگویند. بیشتر این نظرات و انتقادها بسیار دقیق و با‌ارزش بود. صرف‌نظر از اینکه نظر شما در مورد این کتاب چیست، این کتاب شدیداً بدتر<span dir="ltr" class="calibre3">‌</span> می‌بود اگر که ما به پیشنهادهای ارزشمند دیگران اهمیت<span dir="ltr" class="calibre3">‌</span> نمی‌دادیم یا<span dir="ltr" class="calibre3">‌</span> می‌ترسیدیم که نظر بقیه را بپرسیم<span dir="ltr" class="calibre3">.</span></p>
	<p dir="rtl" class="block_39">درخواست انتقاد و پیشنهاد، نیازمند داشتن یک سطح مشخص از اعتمادبه‌نفس است. ما فکر<span dir="ltr" class="calibre3">‌</span> می‌کنیم انتقادهای سازنده راحت‌‌‌ترین نظری است که<span dir="ltr" class="calibre3">‌</span> می‌شود دریافت کرد. از طرف دیگر، دادن انتقاد سازنده به دیگران کار بسیار سختی است. معمولاً کار راحت‌تر این است که به راحتی کارشان را زیر سؤال ببریم یا مسخره کنیم. البته خود عمل درخواست کردن از دیگران برای نظرشان هم کار آسانی نیست. مردم فرض می‌کنند شما صرفاً به دنبال تعریف و تمجید از کارتان هستید. اگر دوست یا همکاری را پیدا کردید که وقتی از او نظرش را<span dir="ltr" class="calibre3">‌</span> می‌پرسید با شما یک نظر صادقانه و انتقاد سازنده را در میان می‌گذارد، دو دستی به او بچسبید و از دستش ندهید<span dir="ltr" class="calibre3">.</span></p>
	<p dir="rtl" class="block_39">آدم‌های تند و پرخاشگر معمولاً در یک تیم ساکت و آرام، خیلی احساس ناراحتی<span dir="ltr" class="calibre3">‌</span> نمی‌کنند. ولی انسان‌های آرام و درون‌گرا عموماً در یک محیط پر حرارت<span dir="ltr" class="calibre3">‌</span> نمی‌توانند موفق شوند یا از کار لذت ببرند. <i class="calibre10">نه‌تنها شنیدن نظر</i><i dir="ltr" class="calibre10">‌‌</i><i class="calibre10"> آن‌ها در چنین محیطی سخت‌تر است، بلکه خود آن‌ها نیز از بیان نظرات و ایده‌های خود دل‌سرد</i><i dir="ltr" class="calibre10">‌</i><i class="calibre10"> می‌شوند.<sup class="calibre6"><a id="back_note_46" href="index_split_155.html#note_46" title="46" class="noteref">46</a></sup> </i>اگر دنبال داشتن تیمی هستید که در آن بیشتر افراد احساس راحتی کنند و با کارایی بیشتری فعالیت داشته باشند، باید فرهنگ تیمتان را بر اساس تواضع، احترام و اعتماد قرار دهید<span dir="ltr" class="calibre3">.</span></p>
	<p dir="rtl" class="block_39">فرهنگ تیم‌های خونسرد و آرام در مقابل انسان‌های پرخاشگر آسیب بیشتری می‌بینند تا فرهنگ‌های پرحرارت در مقابل انسان‌های آرام و خوش‌برخورد. تیم‌های ملایم و با آرامش باید حواسشان به نفوذ انسان‌های پرخاشگر باشد. بهترین کار این است که با این‌طور انسان‌ها درگیر نشوند. بعضی اوقات این وظیفۀ اعضای ارشد تیم است که روبه‌روی انسان سلطه‌جو بایستند تا از آسیب او به سایر افراد خوش‌برخورد تیم جلوگیری کنند. در فصل چهارم دربارۀ نحوۀ برخورد با این‌طور انسان‌های «سمی» صحبت خواهیم کرد<span dir="ltr" class="calibre3">.</span></p>
	<p dir="rtl" class="block_25"> </p>
	<p dir="rtl" class="block_25"> </p>
	</body></html>
