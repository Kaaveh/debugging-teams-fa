<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<h3 dir="rtl" class="block_30" id="toc_id_12">تأثیرپذیر باشید</h3>
	<p dir="rtl" class="block_14">هرچه آدم تأثیرپذیرتری باشید، شخص تأثیرگذارتری نیز خواهید بود. هرچه آسیب‌پذیرتر باشید، قوی‌تر به نظر خواهید آمد. این جمله‌ها در نگاه اول تناقض‌های عجیبی به نظر می‌آیند. ولی همۀ ما حداقل یک نفر را اطراف خودمان می‌شناسیم که بی‌نهایت آدم کله‌شقی است! هر چقدر هم که آدم‌ها تلاش کنند تا قانعش کنند، همیشه مرغش یک پا دارد. معمولاً سرنوشت این‌طور آدم‌ها چه می‌شود؟ تجربۀ ما نشان داده که بیشتر اوقات مردم آن‌ها را به عنوان موانعی در نظر می‌گیرند که باید دور زده شوند. بقیه به نظرات یا مخالفت‌هایشان خیلی محل نخواهند گذاشت. قاعدتاً نمی‌خواهید که شما هم به چنین آدمی تبدیل شوید. پس این موضوع را خوب در ذهن خودتان فرو کنید:‌ هیچ اشکالی ندارد که یک نفر نظر شما را تغییر بدهد. موضوعاتی را که حاضرید به خاطر آن‌ها مبارزه کنید با دقت انتخاب کنید. یادتان باشد برای اینکه حرف شما به خوبی شنیده شود، ابتدا لازم است که شنوندۀ خوبی برای حرف‌های بقیه باشید. قبل از اینکه نظر خودتان را بیان کنید یا در مورد مسئله‌ای با قطعیت تصمیم بگیرید، به نظرات بقیه با دقت گوش کنید. اگر شما دائماً تصمیم خودتان را عوض کنید، آدم بی‌اراده‌ای به نظر خواهید آمد.</p>
	<p dir="rtl" class="block_14">اما در مورد موضوع آسیب‌پذیری، باید گفت که این مهارت در نگاه اول خیلی عجیب به نظر می‌رسد. اگر یک نفر به ضعف‌های خودش یا به عدم دانشش در یک موضوع خاص معترف باشد، مگر این نیست که بقیه او را کمتر جدی می‌گیرند؟ آسیب‌پذیری یک ضعف است و باعث خرابی دیوارهای اعتماد می‌شود؛ مگر نه؟‌</p>
	<p dir="rtl" class="block_14">خیر، اصلاً درست نیست! پذیرش اشتباهاتتان یا اعتراف به اینکه کاری را به خوبی انجام ندادید، باعث پیشرفت شما در طولانی‌مدت می‌شود. واقعیت این است که تمام اصول <span dir="ltr" class="calibre3">HRT</span> در این قضیه قرار دارند. پذیرش اشتباه حاصل تواضع و بیانگر مسئولیت‌پذیری شماست. همچنین نشانه‌ای است بیانگر اینکه شما می‌توانید به بقیه اعتماد کنید و در مقابل بقیه هم به شما، صداقت و قدرتتان احترام بیشتری خواهند گذاشت.</p>
	<p dir="rtl" class="block_14">گاهی اوقات بهترین کاری که می‌توانید انجام دهید فقط این است که بگویید: «نمی‌دونم.»</p>
	<p dir="rtl" class="block_17"><span dir="ltr" class="calibre3"><a target="&quot;_blank&quot;" href="https://github.com/sabajamalian/debugging-teams-fa/blob/master/static/photos/chapter-1/56-1.png" class="calibre2"><img src="images/image-9.png" alt="photo 56-1" class="calibre17"/></a></span></p>
	<p dir="rtl" class="block_23"> </p>
	<p dir="rtl" class="block_14">همه می‌دانند که سیاست‌مدارهای حرفه‌ای ‌هیچ‌وقت به اشتباه خودشان یا به عدم اطلاع از یک موضوع خاص اعتراف نمی‌کنند؛ حتی وقتی که اشتباهشان برای همه کاملاً واضح و مبرهن باشد. برای همین است که هیچ‌کس یک کلمه از حرف‌هایشان را باور نمی‌کند. این رفتار سیاست‌مدارها شاید به این دلیل است که دائماً از طرف احزاب مخالفشان تحت حمله قرار می‌گیرند؛ ولی در دنیای مهندسی، هیچ دلیلی وجود ندارد که شما دائماً در حالت تدافعی قرار داشته باشید. هم‌تیمی شما، همکار شماست، نه رقیب شما.</p>
	<p dir="rtl" class="block_32"> </p>
	<p dir="rtl" class="block_2"> </p>
	<p dir="rtl" class="block_2"> </p>
	</body></html>
