<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<p dir="rtl" class="block_88" id="calibre_pb_109">اعتمادسازی و دل‌شاد کردن </p>
	<p dir="rtl" class="block_87">دو شعار هنگام برقراری ارتباط با کاربران را هیچ‌گاه فراموش نکنید:‌ اعتمادسازی کنید و کاربران را دل‌شاد کنید. </p>
	<p dir="rtl" class="block_87">اعتماد، لغت ظریفی است. هنگام مرور اصول <span dir="ltr" class="calibre3">HRT</span> دربارۀ اعتماد بحث کردیم و روی اهمیت اعتماد به همکاران و هم‌تیمی‌ها تأکید کردیم. اکنون دربارۀ کسب اعتماد از سوی کاربران محصول صحبت می‌کنیم. اعتماد یک کاربر به شما یا شرکت شما معمولاً در احساسات او ریشه دارد. به ندرت می‌بینید کسی بگوید: «من به فلان شرکت اعتماد دارم، چرا که این لیست طولانی از اصول و حقایق موجود نشانگر حداقل میزانِ خطر من در موردِ ارتباط با آن‌هاست!» کاربران به شما اعتماد می‌کنند، زیرا برایند تمام ارتباطاتی که آن‌ها با شما داشته‌اند برای آن‌ها از نظر عاطفی و احساسی مثبت بوده است. </p>
	<p dir="rtl" class="block_87">به دوستان و خانوادۀ خود توجه کنید، چه تعداد از آن‌ها یک مکانیک اتومبیل می‌شناسند که عمیقاً به او اعتماد می‌کنند؟ این روزها تقریباً کسی به هیچ مکانیکی اعتماد ندارد، چرا که سال‌هاست وقتی برای یک سرویس معمولی ساده مثل تعویض روغن نزد آن‌ها می‌روید، شما را با یک مشت سرویس غیرمنتظرۀ دیگر روبه‌رو می‌کنند. هیچ‌کس نظر آن‌ها را کامل باور نمی‌کند، زیرا آن‌ها می‌خواهند از هر فرصتی برای حداکثر کردن سود خود استفاده کنند. چیزی به نام «عدم صداقت موقتی» وجود ندارد. </p>
	<p dir="rtl" class="block_87">روابط خوب طولانی‌مدت می‌توانند به راحتی قربانی سودجویی‌های کوتاه‌مدت شوند. کمی اینجا و اندکی آنجا از مشتریان خود سوءاستفاده کنید تا نهایتاً شانس اعتماد آن‌ها را در طولانی‌مدت از دست بدهید. از سوی دیگر، هرگاه فقط کمی برای آن‌ها مفید باشید یا درخواست آن‌ها را با جدیت دنبال کنید، اندکی اعتماد درون صندوق بانک فرضی ذهن آن‌ها ذخیره کرده‌اید. در طول سال‌ها رابطه با مشتریان، این صندوق‌های اعتماد به مرور پربارتر و مفیدتر می‌شوند تا وقتی اسم محصول شما می‌آید، کاربران با رضایت قلبی به شما اعتماد می‌کنند. </p>
	<p dir="rtl" class="block_87">ولی اعتماد می‌تواند بسیار خطرناک نیز باشد؛ چرا که این قابلیت را دارد که یک‌جا و به کل از بین برود. دقیقاً مثل یک حساب بانکی که به راحتی و با یک خرید احمقانه می‌تواند کاملاً خالی شود. اگر شرکت شما اشتباهی مرتکب شود (حتی ناخواسته) که موجب بی‌احترامی به کاربران شود، صندوق بانکی اعتماد یک‌شبه خالی می‌شود. </p>
	<p dir="rtl" class="block_87">یک مثال خوب در این راستا مربوط به سال ۲۰۱۱ است که نت‌فلیکس رابطه با کاربرانش را موقتاً خراب کرد. نت‌فلیکس دو سرویس برای ارائۀ فیلم دارد:‌ یکی از طریق مشاهدۀ اینترنتی و دیگری از طریق کرایۀ دی وی دی فیلم‌ها و دریافت آن‌ها به صورت پستی. در طول یک دهه فعالیت، نت‌فلیکس به مرور محبوبیتی بین کاربران کسب کرده بود. ساده، مدرن، راحت و ارزان بود و اوایل سال ۲۰۱۱ نزدیک به ۲۳ میلیون مشتری داشت. </p>
	<p dir="rtl" class="block_2"> </p>
	<p dir="rtl" class="block_87">ولی نت‌فلیکس متوجه شد که سرویس پخش اینترنتی و سرویس کرایه دی وی دی آن‌ها در واقع دو شرکت کاملاً مجزا و با مدل سوددهی و نیاز مدیریتی متفاوت بودند. بنابراین تصمیم گرفتند که این دو را از هم جدا کنند و از کاربران به صورت مجزا هزینه را دریافت کنند که در عمل باعث می‌شد هزینۀ بعضی از کاربران تا ۶۰ درصد افزایش یابد. مشتری‌ها به شدت خشمگین شدند. در نتیجه نت‌فلیکس اعلام کرد که برای شفافیت و راحتی بیشتر به دو شرکت متفاوت تقسیم می‌شود. این خبر ولی برای کاربران به این معنی بود که باید به جای یکی، دو صورت‌حساب مجزا پرداخت کنند. وقتی نت‌فلیکس متوجه فاجعه شد، تلاش کرد تا تمام اخبار و اعلامیه‌های خود را پس بگیرد و به وضعیت سابق برگردد، ولی دیگر دیر شده بود. با وجود یک دهه رشد متوالی حدود هشتصد هزار مشتری را طی مدت کوتاه سه ماه از دست دادند. سال‌ها اعتمادی را که به زحمت جمع کرده بودند، با چند تصمیم کوچک و ساده به باد دادند. تصمیماتی که به ظاهر در راستای منافع شرکت بودند، ولی در عمل توجهی به مشتریان نداشتند. خوشبختانه طی سال‌های بعد موفق شدند دوباره اعتماد خود را نزد مشتری‌هایشان به دست آورند و با توجه به نیاز دقیق مشتریان خود، قوی‌تر از قبل بازگردند. </p>
	<p dir="rtl" class="block_87">اعتماد، مقدس‌ترین ذخیرۀ شماست. با دقت از آن مراقبت کنید. قبل از هر تصمیمی به صندوق بانکی اعتماد خود نزد مشتریان توجه کنید و ببینید که تصمیم شما چه تأثیری روی آن خواهد گذاشت. روی جلوۀ طولانی‌مدت خود تمرکز کنید، نه راحتی‌های کوتاه‌مدت. </p>
	<p dir="rtl" class="block_87">درست شبیه اعتمادسازی، دل‌شاد کردن مشتریان، یکی دیگر از ابزارهای شما برای بهبود روابط با کاربران است. خوشحال کردن آن‌ها وقتی که انتظارش را ندارند، باعث ایجاد همان دلگرمی ناشی از رضایت در مشتریان می‌شود و کمک می‌کند که در دید آن‌ها بیشتر شبیه یک آدمیزاد به نظر بیایید. </p>
	<p dir="rtl" class="block_2"> </p>
	<p dir="rtl" class="block_87"><span dir="ltr" class="calibre3"><img src="images/229.png" alt="Image" class="calibre62"/></span></p>
	<p dir="rtl" class="block_"><span class="text_14">برای شروع، به یاد داشته باشید که لازم نیست خودتان را بیش از حد جدی بگیرید. گوگل رسمی داشت که همیشه «روز دروغ آوریل» یک ادعای عجیب ‌و غریب از یک محصول می‌داد. مثلاً یک سال هر ویدئویی که در یوتیوب پخش می‌شد، به یک تکه رقص از یک ویدئوی معروف تبدیل کرده بود. یا به عنوان یک مثال دیگر به </span><a href="http://www.woot.com" class="text_46">www.woot.com</a><span class="text_14"> توجه کنید. یک وب‌سایت ساده برای فروش محصولات مختلف با تخفیف‌های روزانه، ولی با این تفاوت که محصولی را که هر روز به عنوان تبلیغ معرفی می‌کند، در کنار شوخی و لطیفه‌های مسخره قرار می‌دهد. </span></p>
	<p dir="rtl" class="block_87">سعی کنید تا کاربران را با تکه‌های کوچک شادی و موضوعات خارق‌العاده، شگفت‌زده کنید. با وجود اینکه گوگل یک شرکت بزرگ بر پایۀ علوم مطلق کامپیوتر است، هیچ‌چیز به اندازۀ لوگوهای کارتونی آن که به مناسبت‌های مختلف عوض می‌شوند کاربران را هیجان‌زده نمی‌کند. یک طرح گرافیکی ساده که وارد زندگی روزمرۀ مردم شده، باعث نامه‌های بی‌شمار کاربران و صحبت‌های تمام‌نشدنی بین آدم‌ها شده است. </p>
	<p dir="rtl" class="block_87">القای اندکی وحشت اگر همراه با شوخی باشد نیز گاهی می‌تواند مفید باشد! یک شرکت فضای مجازی برای اینکه کاربران را تشویق کند تا یک عکس از خودشان آپلود کنند، به طور پیش‌فرض عکس دیک چِنی<sup class="calibre6"><a id="back_note_123" href="index_split_232.html#note_123" title="123" class="noteref">123</a></sup> را روی پروفایل آن‌ها قرار می‌داد. مردم برای آنکه عکس دیک چنی از روی پروفایل خود بردارند، خیلی سریع عکس‌های خود را به جای آن آپلود کردند. </p>
	<p dir="rtl" class="block_87">کمی شادی و شوخ‌طبعی اگر همراه با استراتژی مناسب باشد، به مشتریان شما نشان می‌دهد که شما به آن‌ها توجه می‌کنید. در نتیجه رابطۀ شما با کاربران بهتر و صمیمی‌تر می‌شود. </p>
	<p dir="rtl" class="block_2"> </p>
	<p dir="rtl" class="block_2"> </p>
	<p dir="rtl" class="block_2"> </p>
	</body></html>
