<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<h3 dir="rtl" class="block_42" id="toc_id_46">صادق باشید</h3>
	<p dir="rtl" class="block_39">منظور ما این نیست که شما به تیمتان دروغ می‌گویید، ولی گاهی اوقات شما در موقعیتی قرار می‌گیرید که مجبور خواهید شد اطلاعاتی را با تیمتان به اشتراک نگذارید یا حتی بدتر مجبور می‌شوید چیزی را با آن‌ها در میان بگذارید که شنیدن آن خوشایند نباشد. یکی از مدیران سابق فیتز همیشه به اعضای جدید تیم می‌گفت: «من ‌‌هیچ‌وقت به شما دروغ نمی‌گویم، ولی گاهی خواهم گفت که مطلبی را نمی‌توانم با شما به اشتراک بگذارم یا از آن اطلاع ندارم.»</p>
	<p dir="rtl" class="block_39">اگر یکی از اعضای تیم شما از شما در مورد مطلبی سؤال کند که نمی‌توانید آن را با او به اشتراک بگذارید، هیچ اشکالی ندارد به او بگویید که شما جواب سؤال را می‌دانید ولی نمی‌توانید به او بگویید. حتی وقتی از شما سؤالی می‌پرسند که جوابش را نمی‌دانید نیز خیلی راحت می‌توانید بگویید که جواب را نمی‌دانید. این هم یک مثال دیگر از الگوهای مدیریت است که ظاهراً خیلی بدیهی است، ولی بسیاری از مدیران در عمل نمی‌توانند آن را رعایت کنند. فکر می‌کنند عدم اطلاعشان نشانه‌ای از ضعف و ناتوانی آن‌ها است، در حالی که صرفاً نشانی از این خواهد بود که آن‌ها نیز یک انسان هستند<span dir="ltr" class="calibre3">.</span></p>
	<p dir="rtl" class="block_39">انتقاد از یک عضو تیم... هم... خیلی دشوار است. اولین باری که می‌خواهید به کسی بگویید در کارش اشتباهی انجام داده یا صرفاً از عملکردش راضی نیستید، اصلاً راحت نخواهد بود. بیشتر کتاب‌‌هایی که در مورد مدیریت نوشته شده‌‌‌اند به شما پیشنهاد می‌کنند که انتقادات خود را درون یک ساندویچ تعریف و تمجید قرار دهید. انتقاد درون یک ساندویچ تمجید چیزی شبیه این خواهد بود<span dir="ltr" class="calibre3">:</span></p>
	<p dir="rtl" class="block_45">«تو یک عضو قابل اطمینان و یکی از باهوش‌ترین مهندسین تیم ما هستی. ولی کُدی که می‌نویسی خیلی پیچیده است و تقریباً برای هیچ‌کس دیگر در تیم قابل‌فهم نیست. ولی باید گفت که قابلیت‌‌های زیادی داری و ریشِت هم خیلی باحاله<span dir="ltr" class="calibre3">!</span>»</p>
	<p dir="rtl" class="block_39">بله، بدین صورت از شدت انتقاد شما کم می‌شود؛ ولی وقتی شنونده از این جلسه بیرون می‌آید به تنها چیزی که فکر می‌کند این است که چه ریش باحالی دارد! ما به شدت توصیه می‌کنیم که از ساندویچ تمجید، دوری کنید. منظور ما این نیست که هنگام انتقاد، بی‌دلیل سنگدل و ظالم باشید، بلکه می‌گوییم که قرار دادن یک نقد درون ساندویچ تمجید باعث می‌شود که شنونده پیام کلیدی شما در راستای درخواست برای تغییر را دریافت نکند. بهترین کار این است که اصول<span dir="ltr" class="calibre3"> HRT </span>را در اینجا به کار بگیرید: مهربانانه و از روی همدلی، انتقاد سازندۀ خود را مطرح کنید و آن را درون ساندویچ تمجید قرار ندهید. مهربانی و همدلی اهمیت بسیار بالایی دارد تا شنونده در مقابل شما آرایش دفاعی نگیرد<span dir="ltr" class="calibre3">.</span></p>
	<p dir="rtl" class="block_40"> </p>
	<p dir="rtl" class="block_39"><img src="images/128.png" alt="Image" class="calibre32"/></p>
	<p dir="rtl" class="block_39">چندین سال پیش، فیتز یک عضو جدید به اسم تیم را به گروهش اضافه کرد و مدیر سابقش تأکید داشت کار کردن با او غیرممکن است. او معتقد بود که تیم به هیچ یک از انتقادها و ایرادهایی که مطرح می‌شود توجه نمی‌کند و هیچ تلاشی برای بهتر شدن انجام نمی‌دهد. فیتز در یکی از جلسات مشترک آن مدیر و تیم شرکت کرد و متوجه شد که این مدیر تمام انتقادات خود را دائماً درون ساندویچ تمجید قرار می‌دهد تا مبادا احساسات تیم جریحه‌دار شود. وقتی فیتز، تیم را به گروه خودش اضافه کرد، در یک جلسۀ مشترک با او خیلی دقیق و مستقیم برایش توضیح داد که باید یک سری از رفتارهایش را تغییر دهد تا بتواند به خوبی کار کند. فیتز نه صحبتش را لابه‌لای تعریف و تمجیدهای نابه‌جا مخفی کرد و نه ظالمانه و بی‌ادبانه حرفش را بیان کرد، بلکه واقعیات را دقیق و بر اساس شواهد رفتاری و عملکرد سابق تیم مطرح کرد. پس از چند هفته (و تعدادی جلسۀ دونفرۀ دیگر) عملکرد تیم شدیداً پیشرفت کرد. او فقط یک انتقاد سازنده و مستقیم نیاز داشت<span dir="ltr" class="calibre3">.</span></p>
	<p dir="rtl" class="block_39">نحوۀ صحبت و طرز بیان شما، هنگام انتقاد سازنده از یکی از اعضای تیم، مهم‌ترین نکته است تا پیام شما به خوبی شنیده شود. اگر طوری نقد خود را بیان کنید که شنونده حالت تدافعی به خود بگیرد، او به اینکه چطور تغییر کند فکر نخواهد کرد، بلکه روی این متمرکز می‌شود که چطور به انتقاد پاسخ دهد و با شما بحث کند. بِن، مهندسی به نام دین در تیمش داشت. دین در بحث‌‌های تیمی روی نظراتش پافشاری بسیار زیادی داشت و تقریباً سر هر موضوعی با هم‌تیمی‌‌هایش بحث و جدل می‌کرد. این مشاجره‌‌ها می‌توانست در مورد موضوعات بزرگی مثل شرح مأموریت تیمی یا حتی دربارۀ موارد به نسبت کم‌اهمیت‌تر مثل مکان قرار دادن یک قطعه کد روی یک وب‌سایت باشد. دین با اعتقاد راسخ و بسیار شدید همیشه سعی داشت تا حرف و نظر خودش را به کرسی بنشاند و از قبول نقطه‌نظرات دیگران خودداری می‌کرد. بعد از چند ماه که این رفتار ادامه پیدا کرد، بِن تصمیم گرفت تا با دین صحبت کند. اگر فرضاً بِن به او می‌گفت:‌ «دین... این‌قدر کله‌شق نباش!» مطمئن باشید که دین هیچ توجهی به این حرف نمی‌کرد. بِن در مورد اینکه چطور با دین صحبت کند خیلی فکر کرد و نهایتاً به استعارۀ زیر رسید<span dir="ltr" class="calibre3">:</span></p>
	<p dir="rtl" class="block_45">«هر زمانی که یک تصمیم گرفته می‌شود، مثل این است که یک قطار وارد شهر می‌شود. وقتی جلوی قطار بپری تا آن را متوقف کنی، سرعت این قطار را کم می‌کنی و مهندسی را که رانندگی قطار را به عهده دارد اذیت می‌کنی. هر ۱۵ دقیقه یک قطار جدید وارد شهر می‌شود و اگر جلوی هر قطار بپری، نه‌تنها وقت بسیار زیادی را فقط صرف جلوگیری از حرکت قطارها می‌کنی، بلکه نهایتاً یکی از مهندسین رانندۀ یکی از قطارها را آن‌قدر عصبی و ناراحت می‌کنی که قید همه‌چیز را بزند و از روی تو رد شود. بنابراین با وجود اینکه متوقف کردن قطارها هیچ اشکالی ندارد، ولی فقط بعضی از قطارهایی را که برایت اهمیت بیشتری دارند برای بحث و توقف انتخاب کن<span dir="ltr" class="calibre3">.</span>»</p>
	<p dir="rtl" class="block_39">این تمثیل و حکایت، نه‌تنها قدری شوخی را در صحبت دخیل کرد، بلکه کار را برای بِن و دین ساده‌تر کرد تا در مورد تأثیر عادت توقف قطار دین روی تیم و نیز زمانی که دین صرف این کار می‌کند، راحت‌تر صحبت کنند<span dir="ltr" class="calibre3">.</span></p>
	<p dir="rtl" class="block_40"> </p>
	<p dir="rtl" class="block_40"> </p>
	</body></html>
