<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<h4 dir="rtl" class="block_34" id="calibre_pb_11">مهندسین و دفتر کار شخصی</h4>
	<p dir="rtl" class="block_14">بیست سال پیش، ذهنیت کلی آدم‌ها این بود که یک اتاق شخصی که بتوان درِ آن را بست، بهترین مکان برای یک مهندس است تا بتواند بالاترین کارایی را داشته باشد. فرض و گمان آن روزها این بود که این دفتر شخصی، باعث می‌شود یک ‌برنامه‌نویس مدت زمان بیشتری برای خودش داشته باشد و فقط روی کد نوشتن تمرکز کند. ولی ما فکر می‌کنیم نه‌تنها اتاق و دفتر شخصی برای بیشتر مهندسین ‌نرم‌افزار اصلاً ضروری نیست، بلکه حتی خطرناک هم هست. امروزه، ‌نرم‌افزارها را تیم‌های مهندسی می‌نویسند، نه اشخاص. داشتن یک کانال ارتباطی قابل اتکا با سایر اعضای تیم، حتی از داشتن اتصال پرسرعت به اینترنت هم مهم‌تر و ضروری‌تر است. اگر تمامِ وقت دنیا را هم بدون هیچ مزاحمی داشته باشی، وقتی روی کار اشتباهی تمرکز کرده باشی، فقط وقتت را تلف کرده‌ای.</p>
	<p dir="rtl" class="block_14">متأسفانه به نظر می‌آید بعضی از شرکت‌های مدرن دنیای تکنولوژی، این روزها از آن سمت بام افتاده‌اند. وقتی وارد شرکت آن‌ها می‌شوید، ۵۰ یا حتی تا ۱۰۰ نفر را می‌بینید که در سالن‌های بسیار بزرگ در کنار هم کار می‌کنند. این طرح پلان آزاد و باز در دفاتر مهندسی این روزها موافق و مخالف‌های خودش را دارد. همه از کوچک‌ترین مکالمه‌ها خبردار می‌شوند و آدم‌ها برای صحبت کردن احساس راحتی نمی‌کنند، چون نگران هستند که باعث اذیت و آزار بقیه شوند. این مشکل هم به اندازۀ دفترهای شخصی مضر است.</p>
	<p dir="rtl" class="block_14"><span class="text_13">ما معتقدیم که حد وسط این دو حالت احتمالاً بهترین راه‌حل باشد. تیم‌ها را به گروه‌های ۶ تا ۱۲ نفره تقسیم کنید و هر تیم را در اتاق مخصوص خودشان قرار دهید. بدین صورت صحبت‌های خودجوش راحت‌تر شکل می‌گیرند و کسی از حرف زدن خجالت نمی‌کشد و باعث آزار دیگران هم نمی‌شوند. قطعاً در این حالت هم مثل هر حالت دیگری، تک‌تک افراد همچنان نیاز دارند که جلوی سروصداهای مزاحم را بگیرند. به همین دلیل است که خیلی از آدم‌ها راه‌حل‌های خلاقانه‌ای پیدا کردند تا بتوانند به بقیه نشان دهند که در کاری عمیق شدند و نمی‌خواهند کسی مزاحم آن‌ها شود. ما در تیمی کار می‌کردیم و بین خودمان یک قانون گذاشته بودیم که هر موقع هر کسی با فرد دیگری کار داشت، اسمش را صدا می‌کرد و می‌گفت: </span><span class="text_20">«چند دقیقه وقت داری؟»<sup class="calibre6"><a id="back_note_26" href="index_split_135.html#note_26" title="26" class="noteref">26</a></sup></span><span class="text_13" dir="ltr"> </span><span class="text_13">اگر فرد مورد نظر فرصت صحبت کردن داشت با صندلی خود می‌چرخید و با هم صحبت می‌کردند و اگر فرصت نداشت، می‌گفت: </span><span class="text_14">«</span><span class="text_20">چند لحظه فقط،»<sup class="calibre6"><a id="back_note_27" href="index_split_136.html#note_27" title="27" class="noteref">27</a></sup></span><span class="text_13"> به این معنی که در اولین فرصتی که پیدا می‌کرد می‌آمد و با همکارش صحبت می‌کرد. تیم‌های دیگری را هم دیدیم که از هدفون‌های مخصوص کم کردن </span><span class="text_15">صدای محیط</span><span class="text_13"><sup class="calibre6"><a id="back_note_28" href="index_split_137.html#note_28" title="28" class="noteref">28</a></sup> استفاده می‌کردند تا سروصدای محیط پیرامون را به حداقل برسانند. به طور کلی، گذاشتن هدفون روی سر می‌تواند یک نشانه تلقی شود به این معنی: «الان مزاحم من نشوید، مگر اینکه کارتان خیلی واجب باشد.» حتی تیم‌هایی را هم دیدیم که از عروسک یا وسایل دیگری استفاده می‌کردند تا نشان دهند که در حال حاضر سرشان شلوغ است و یا در کاری عمیق غرق شده‌اند.</span></p>
	<p dir="rtl" class="block_14"><span class="text_14">اشتباه برداشت نکنید!</span><span class="text_13"> بله ما هم باور داریم که ‌برنامه‌نویس‌ها نیاز به بازه‌های زمانی بدون وقفه و مزاحم دارند تا در نوشتن کدهای ‌برنامه‌نویسی عمیق شوند. ولی در عین حال همچنان انتظار داریم که آن‌ها یک کانال ارتباطی قوی و همیشه در دسترس با سایر هم‌تیمی‌های خودشان داشته باشند. هنر واقعی، پیدا کردن حد وسط بین این دو نیاز است.</span></p>
	<p dir="rtl" class="block_14"><span class="text_13">خوب نتیجه این شد: «ریسکِ تنهایی کار کردن ذاتاً از کارِ گروهی بیشتر است.» به جای اینکه </span><span class="text_14">نگران دزدیدن ایده‌تان یا نحوۀ قضاوت کارتان باشید</span><span class="text_13">، باید بیشتر از این بترسید که وقتتان را روی یک کار اشتباه تلف می‌کنید. متأسفانه، مسئلۀ مخفی کردن ایده‌ها فقط محدود به رشتۀ مهندسی ‌نرم‌افزار نیست. این یک مشکل فراگیر در همۀ رشته‌هاست. برای مثال، دنیای علم و دانش مثلاً قرار است که یک دنیای باز و آزاد از همکاری و تبادل اطلاعات باشد، ولی استیصال نیاز برای چاپ مقاله و رقابت برای دستیابی به بودجه‌های تحقیقاتی باعث شده است تا نتیجۀ عکس به دست بیاید. متفکران بزرگ ایده‌های خود را با بقیه تقسیم نمی‌کنند. به شدت </span><span class="text_14">در تلاش‌اند تا کارهایشان را از دیگران پنهان کنند </span><span class="text_13">و در غار تنهایی خود به تحقیق می‌پردازند و از ایرادهای کارشان بی‌خبر می‌مانند. نهایتاً مقالۀ خودشان را چاپ می‌کنند و طوری وانمود می‌کنند که انگار پشت کارشان تلاش و کوشش بی‌وقفه‌ای نبوده است. نتایج عموماً فاجعه‌بار هستند: یا به طور اتفاقی کار یک نفر دیگر را تکرار کرده‌اند، یا کارشان ایرادهایی دارد که متوجهش نبودند و یا نهایتاً کاری را عرضه کرده‌اند که هر چند زمان شروعش موضوعی ناب و جالب بوده است، ولی الان دیگر بی‌معنی و بی‌فایده است. مقدار زمانی که در این کار تلف می‌شود، بسیار غم‌انگیز است. شما یکی مثل بقیه نباشید!</span></p>
	<p dir="rtl" class="block_23"> </p>
	<p dir="rtl" class="block_32"> </p>
	<p dir="rtl" class="block_23"> </p>
	</body></html>
