<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<h2 dir="rtl" class="block_56" id="toc_id_87"><b class="calibre21">برنامۀ جایگزین:‌ خارج شوید</b><b dir="ltr" class="calibre21">!</b></h2>
	<p dir="rtl" class="block_39">در تمام این سال‌هایی که دربارۀ نحوۀ مواجهه با سازمان‌های بد و یا آدم‌های سمی صحبت کرده‌ایم و سمینار ارائه داده‌ایم، همیشه آدم‌هایی را دیده‌ایم که پس از پایان سخنرانی‌‌‌هایمان نزد ما آمده و ناامید می‌گفتند که همۀ این راه و روش‌ها را امتحان کرده‌اند، ولی هیچ بهبودی در روابط و پیشرفتی در کار‌هایشان ندیده‌اند. چه کار می‌توانند انجام دهند؟ متأسفانه پاسخ ما به آن‌ها این است:‌ «احتمالاً هیچ کار دیگری نمی‌توانید انجام دهید. قربانی نباشید. وسایلتان را جمع کنید و از آنجا خارج شوید<span dir="ltr" class="calibre3">.</span>»</p>
	<p dir="rtl" class="block_39">اگر نمی‌توانید سیستم را تغییر دهید، اتلاف وقت و انرژی هیچ فایده‌‌ای ندارد. به جای تلاش برای تغییر یک نظام غیرقابل‌تغییر، نیرو و زمان خود را در راستای خروج از نظام سرمایه‌گذاری کنید: «رزومۀ خود را به‌روز کنید و از دوستان خود در مورد موقعیت‌‌‌های شغلی موجود سؤال کنید. مهارت‌‌‌های جدید را یاد بگیرید؛ چرا که یکی از فواید مهارت‌‌‌های دانش‌محور این است که این روز‌ها همیشه مورد نیاز هستند و به شما کمک می‌کنند تا کنترل آیندۀ خود را به دست بگیرید<span dir="ltr" class="calibre3">.</span></p>
	<p dir="rtl" class="block_39">توانایی کنترل زندگی، به شدت آزادی‌بخش است. وقتی با کمی جست‌وجو متوجه شوید که فرصت‌‌‌های شغلی دیگری نیز برای شما موجود است، کارایی شما در کارتان افزایش و تنش و آشفتگی شما کاهش می‌یابد. زیرا متوجه خواهید شد که اگر کارفرمای شما تصمیم بگیرد شما را اخراج کند،‌ دنیا برای شما به اتمام نخواهد رسید<span dir="ltr" class="calibre3">.</span></p>
	<p dir="rtl" class="block_39">یکی از مهندسین گوگل به نام چید منگ‌تن، در وبلاگ خود متنی نوشت که الهام‌بخش نحوۀ ‌‌‌تصمیم‌گیری ما در کار‌هایمان شد<span dir="ltr" class="calibre3">:‌</span></p>
	<p dir="rtl" class="block_45"><b class="calibre1">کار درست را انجام دهید،‌ سپس صبر کنید تا اخراج شوید</b><b dir="ltr" class="calibre1">.</b></p>
	<p dir="rtl" class="block_45">کارمندان جدید گوگل (به آن‌ها نوگلر می‌گوییم) گاهی از من می‌پرسند که راز موفقیت من چیست. جواب توأم با شوخی من به آن‌ها این است که من همیشه کاری را انجام می‌دهم که برای گوگل و دنیا خوب و درست باشد. سپس منتظر می‌نشینم تا مرا اخراج کنند. اگر اخراج نشدم، کار درست را برای همه انجام داده‌ام. ولی اگر اخراج شدم، پس برای کارفرمای اشتباهی کار می‌کردم. در هر دو صورت من برندۀ نهایی خواهم بود. این استراتژی کاری من است<span dir="ltr" class="calibre3">.</span></p>
	<p dir="rtl" class="block_39">اگر همیشه آماده باشید و حدود اختیار خود را بشناسید، آزادترین انسان روی زمین خواهید بود. از تغییر کارتان نترسید. بیش از پنج سال است که دائماً همین نصیحت را به مهندسین می‌کنیم و خوشحالیم که بار‌ها افراد زیادی به ما ایمیل زده‌اند تا اطلاع دهند با عمل به این توصیۀ ما،‌ اکنون جایی کار می‌کنند که احساس رضایت و شادی بیشتری دارند. یکی از بهترین ایمیل‌‌‌هایی که دریافت کردیم و شدیداً ما را خوشحال کرده این است<span dir="ltr" class="calibre3">:</span></p>
	<p dir="rtl" class="block_45"><span dir="ltr" class="calibre3">‌</span>تاریخ:‌ پنجشنبه، اول دسامبر ۲۰۱۱</p>
	<p dir="rtl" class="block_2"> </p>
	<p dir="rtl" class="block_63">موضوع:‌ تشکر</p>
	<p dir="rtl" class="block_63">از: الکس مراولژویچ</p>
	<p dir="rtl" class="block_63">به:‌ برایان فیتز</p>
	<p dir="rtl" class="block_2"> </p>
	<p dir="rtl" class="block_63">سلام برایان،</p>
	<p dir="rtl" class="block_"><span class="text_26">احتمالاً مرا به یاد نمی‌آورید، ولی شما دو تا از بهترین توصیه‌‌‌هایی که زندگی کاری‌ام را از این‌رو به آن‌رو کرده، به من داده‌اید. بعد از سخنرانی شما در</span><span class="text_26" dir="ltr"> Google IO </span><span class="text_26">سال ۲۰۱۰ نزد شما آمدم تا دربارۀ وضعیت کاری‌ام در آن زمان مشورت کنم. به سادگی به من گفتید که هرچه سریع‌تر از محل کارم بیرون بروم. رزومۀ خودم را برای شما و به عنوان یک مدیر پروژه فرستادم. پاسخ شما این بود که گوگل خیلی به ندرت مدیر پروژه‌‌‌های غیر فنی را استخدام می‌کند</span><span class="text_26" dir="ltr">.</span></p>
	<p dir="rtl" class="block_"><span class="text_26">در نتیجه تصمیم گرفتم که در مورد زندگی کاری‌ام به طور اساسی تجدیدنظر کنم. خط مشی شرکت گوگل هرچه باشد، بیشتر شرکت‌‌‌ها نیز از آن پیروی خواهند کرد</span><span class="text_26" dir="ltr">.</span><span class="text_26"> تنها انتخاب من این بود که مسیر شغلی خودم را تغییر دهم. راحت‌ترین راه برای من «مدیریت محصول» بود. سخت تلاش و مطالعه کردم و نه‌تنها از شرکتی که در آن بودم، بلکه از کشورم هم خارج شدم، چرا که موقعیت‌‌‌های شغلی زیادی برای مدیریت محصول در ونزوئلا وجود نداشت. این بهترین تصمیم زندگی من شد</span><span class="text_26" dir="ltr">!</span></p>
	<p dir="rtl" class="block_"><span class="text_26">اکنون و به دلیل همین تصمیم، اخیراً یک پیشنهاد کاری فوق‌العاده به عنوان «رهبر محصول» در ژاپن به دست آورده‌ام و ماه فوریه به شهر «کوبه» نقل مکان می‌کنم</span><span class="text_26" dir="ltr">.</span><span class="text_26"> به خودم قول داده بودم که اگر همه‌چیز به خاطر توصیۀ شما خوب پیش رفت، برایتان یک نامۀ تشکر بفرستم. </span></p>
	<p dir="rtl" class="block_"><span class="text_26">این خدمت شما:‌ سپاسگزارم!</span><span dir="ltr" class="calibre3"> </span></p>
	<p dir="rtl" class="block_63">الکس</p>
	<p dir="rtl" class="block_1"> </p>
	<p dir="rtl" class="block_1"> </p>
	<p dir="rtl" class="block_1"> </p>
	</body></html>
