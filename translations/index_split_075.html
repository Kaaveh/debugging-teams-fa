<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<h2 dir="rtl" class="block_42" id="toc_id_68">نتیجه</h2>
	<p dir="rtl" class="block_39">در این فصل داستان‌‌‌ها و شخصیت‌‌‌های زیادی را شرح دادیم. پس از شنیدن تمام نکات حق دارید اگر یک حسی از بدبینی و دشمن‌پنداری در ته دل شما شکل گرفته باشد. ولی یادتان باشد که دنیا مملو از آدم‌‌‌های بی‌شعور نیست. یکی از دوستان ما می‌گفت: «آره، یه تعداد آدم دیوانه و روانی اون بیرون وجود دارند، فقط اینترنت باعث شده حس کنیم همین بغل دست ما هستند.»</p>
	<p dir="rtl" class="block_39">یا به نقل قول از رابرت‌‌‌ هانلن<span dir="ltr" class="calibre3">:</span></p>
	<p dir="rtl" class="block_45">«رفتار‌های اشتباه افراد ناشی از عدم توجه و حماقت آن‌هاست نه بدذاتی و کینه‌ورزی<span dir="ltr" class="calibre3">.</span>»</p>
	<p dir="rtl" class="block_39">به جای کلمۀ «حماقت» ما ترجیح می‌دهیم از «جهالت» یا «بی‌خبری» استفاده کنیم، ولی ایدۀ کلی جمله یکی است. همان طور که در ابتدای فصل توضیح دادیم، دسته‌بندی آدم‌ها به یک گروه خوب و یک گروه بد بسیار ساده‌لوحانه است. افرادی که به عمد قصد تخریب فرهنگ تیم شما را داشته باشند به ندرت پیدا می‌شوند. معمولاً چنین رفتاری ناشی از اطلاعات غلط یا گمراهی آدم‌هاست. یا حتی شاید آن‌ها از لحاظ اجتماعی خجالتی باشند و با چنین اخلاقی به دنبال توجه سایرین هستند. هر دلیلی که وجود داشته باشد، وظیفۀ شما این نیست که کدخدایی کنید و انسان‌های گمراه را از پروژه بیرون کنید، بلکه وظیفۀ شما این است که روبه‌روی رفتار‌های مخرب بایستید و انتظاراتی بر پایۀ اصول<span dir="ltr" class="calibre3"> HRT </span>تثبیت کنید تا واکنش‌‌‌های سمی جایی در تیم پیدا نکنند. تمییز دادن این دو از هم نیازمند ذکاوت شما و ایفای<span dir="ltr" class="calibre3">‌</span> بی‌نقص این وظیفه نیازمند مهارت شماست<span dir="ltr" class="calibre3">.</span></p>
	<p dir="rtl" class="block_40"> </p>
	<p dir="rtl" class="block_2"> </p>
	</body></html>
