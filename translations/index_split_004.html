<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<p dir="rtl" class="block_20" id="calibre_pb_4">این کتاب برای چه کسانی است؟</p>
	<p dir="rtl" class="block_14"><span class="text_13">این کتاب در ابتدا برای ‌برنامه‌نویسان نوشته شده بود. برای کسانی که در تلاش هستند تا در مقام و حرفۀ خودشان پیشرفت کنند و ‌نرم‌افزارهای فوق‌العاده تولید کنند. ولی در دومین نسخه‌ای که از کتاب منتشر می‌کنیم، برای ما کاملاً مشخص شده است که مطالب این کتاب </span><span class="text_14">برای گروه وسیع‌تری از آدم‌ها قابل استفاده است</span><span class="text_13">. اگر شما مشغول کاری هستید که نیازمند همکاری با افراد دیگر روی یک موضوع خلاقانه است، این کتاب برای شما مناسب است. ممکن است شما عضو یک گروه محلی، مذهبی یا گروه دوستی یا عضو یک کمیته یا تیمی از معمارها باشید. در هر صورت، ما دو نکته را در مورد شمای خواننده مد نظر قرار می‌دهیم:</span></p>
	<ul class="list_">
	<li dir="rtl" class="block_15"><span dir="rtl" class="calibre3">شما در یک تیم هستید و با یک سری افراد خلاق دیگر همکاری می‌کنید. احتمالاً عضو یک شرکت بزرگ یا محیط ساختاریافته مشابه دیگری هستید.</span></li>
	<li dir="rtl" class="block_21"><span dir="rtl" class="calibre3">شما از ساختن، لذت می‌برید و اعتقاد دارید که ساختن چیز‌ها باید لذت‌بخش باشد و پاداشی همراه خود داشته باشد. اگر هدف شما از تولید محصول، صرفاً کسب درآمد برای امرارمعاش باشد، احتمالاً خیلی علاقه‌ای به خودسازی و رضایت شغلی نداشته باشید.</span></li>
</ul>
	<p dir="rtl" class="block_14">تجربۀ شخصی ما از مهندسی ‌نرم‌افزار می‌آید. به همین دلیل بیشتر مثال‌هایی که ما در این کتاب می‌آوریم، از همین دنیای ‌نرم‌افزار است. ولی تقریباً تمام فرایند‌ها و استراتژی‌هایی که در این کتاب مطرح می‌کنیم قابل تعمیم به سایر رشته‌های خلاقانه نیز هستند.</p>
	<p dir="rtl" class="block_14">حین بررسی اینکه مهندسین چطور می‌توانند با دیگران همکاری خوبی داشته باشند، به موضوعاتی برخورد می‌کنیم که در نگاه اول، به نظر نمی‌آیند بخشی از شرح مسئولیت‌های یک مهندس باشند. در بعضی صفحات این کتاب در مورد این صحبت خواهیم کرد که چطور یک تیم را رهبری کنیم یا یک سازمان را هدایت کنیم یا حتی با کاربران ‌نرم‌افزار خود یک رابطۀ صمیمانه و سالم را برقرار کنیم. با یک نگاه کلی، به نظر می‌رسد که بخش‌های این کتاب برای مدیران تیم‌ها نوشته شدند، ولی ما به شما اطمینان می‌دهیم که بالاخره روزی خواهد رسید تا شما هم خودتان را در جایگاهی ببینید که این مهارت‌ها را به کار گرفته‌اید. ناباوری را کنار گذاشته و ادامۀ این کتاب را بخوانید. هرچه که در این کتاب نوشته شده، به کسانی که سازندۀ یک محصول هستند، ارتباط دارد.</p>
	<p dir="rtl" class="block_22">هشدار! این یک دفترچۀ راهنما نیست.</p>
	<p dir="rtl" class="block_14">قبل از اینکه شروع کنیم، لازم است که سطح توقعاتمان را تنظیم کنیم. ‌برنامه‌نویس‌ها عاشق کتاب‌هایی هستند که صورت مسائل را با یک فرمول ریاضی دقیق ارائه بدهند و برای هر مسئله یک راه‌حل مرحله به مرحله تجویز کنند.<br class="calibre4"/>این از آن کتاب‌ها نیست!</p>
	<p dir="rtl" class="block_16"><span class="text_5">کتاب ما به بُعد</span><span class="text_12"> </span><span class="text_8">انسانی</span><span class="text_12"> </span><span class="text_5">تولید محصولات مبتکرانه می‌پردازد و انسان‌ها موجودات پیچیده‌ای هستند. همان طور که ما معمولاً دوست داریم در سخنرانی‌هایمان بگوییم: ‌«انسان‌ها به طور کلی یک مشت </span><span class="text_16">باگ</span><span class="text_5"> هستند که به صورت متناوب پدیدار می‌شوند!» مسائل و راه‌حل‌هایی که در موردشان صحبت می‌کنیم، بی‌قاعده‌تر از آنی هستند که بشود در جعبه‌های منطقی و از پیش تعریف شده قرار بگیرند. این کتاب اصولاً </span><span class="text_6">مجموعه‌ای از چندین مقاله است</span><span class="text_5">. در هر بخش یک سری مشکلات را که به هم مربوط هستند به صورت حکایت‌وار مطرح می‌کنیم و سپس در مورد راه‌حل‌هایی که به آن‌ها مربوط هستند بحث می‌کنیم. برای اینکه بتوانید دامنۀ توجهتان را برای دقت کردن به چندین صفحه گسترش بدهید، از نیمۀ راست مغز خود کمک بگیرید تا فصل‌های مختلف کتاب را به هم ربط بدهید.</span></p>
	<p dir="rtl" class="block_14">یک سری مسئولیت‌های دیگر را هم باید از روی دوش خودمان برداریم. معمولاً در سخنرانی‌هایمان به شوخی این‌طور می‌گوییم: «تمام این نظرات، نظرات شخصی خود ما و نتیجۀ تجربه‌های شخصی ماست. اگر با آن‌ها مخالف هستید، کاملاً آزادید که سخنرانی خودتان را داشته باشید.» خارج از شوخی، خوشحال خواهیم شد که در مورد نظرات، تصحیحات احتمالی، پیشنهادات و انتقادات شما صحبت کنیم. هر آنچه در این کتاب آمده، نتیجۀ درس‌هایی‌ست که ما از اشتباهاتمان گرفتیم.</p>
	<p dir="rtl" class="block_14">ضمناً لازم است بدانیم هر اسمی که در مثال‌ها مطرح شده، تغییر داده شده تا از هویت فرد بی‌گناه (یا گناهکار) محافظت شود.</p>
	<p dir="rtl" class="block_22">محتوای این کتاب در دانشگاه‌ها تدریس نمی‌شوند</p>
	<p dir="rtl" class="block_16"><span class="text_17">بیشتر مهندسین ‌نرم‌افزاری که ما می‌شناسیم، بین ۴ تا ۱۰ سال در دانشگاه در مورد علوم کامپیوتر یا مهندسی ‌نرم‌افزار تحصیل کرده‌اند. ولی با وجود این، تقریباً هیچ </span><span class="text_18">برنامۀ درسی‌ای<sup class="calibre6"><a id="back_note_10" href="index_split_119.html#note_10" title="10" class="noteref">10</a></sup></span><span class="text_19"> </span><span class="text_17">در مورد کار تیمی یا همکاری در یک شرکت وجود ندارد. درست است که معمولاً دانشجوها بالاخره برای پروژه‌های درسی مجبور می‌شوند به صورت گروهی کار کنند، ولی بین تدریسِ کارِ گروهی به صورت اصولی و اجبار افراد به کارِ گروهی، تفاوت‌های اساسی وجود دارد. بیشتر دانشجوها از این تجربه خسته هستند.</span></p>
	<p dir="rtl" class="block_23"> </p>
	<p dir="rtl" class="block_23"> </p>
	</body></html>
