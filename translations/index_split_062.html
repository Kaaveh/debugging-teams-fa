<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<h2 dir="rtl" class="block_42" id="toc_id_52">تقویت کردن تیم</h2>
	<p dir="rtl" class="block_39">مثال پخت نان و مخمر را یادتان است؟ برای پخت بهترین نان، مهم‌ترین چیز مایۀ شروع‌کنندۀ شما است. مهم‌ترین عامل ‌‌‌تأثیرگذار روی فرهنگ تیمی شما در طولانی‌مدت نیز ترکیب اولیۀ اعضای تیم شماست. اگر بنیان‌گذاران تیم شما از فرهنگ تیمی به خوبی مراقبت نکنند، عوامل خارجی به مرور روی کیفیت تیم تأثیر می‌گذارند. ولی اگر از همان ابتدا و با قدرت رفتار‌های قابل‌قبول و غیرقابل‌قبول دقیق تعریف شوند، توانایی تیم پایدارتر خواهد بود<span dir="ltr" class="calibre3">.</span></p>
	<p dir="rtl" class="block_39">هر دوی ما وقت زیادی را روی پروژه‌‌‌های<span dir="ltr" class="calibre3"> </span>متن‌باز صرف کردیم و تجربۀ ما نیز کاملاً مطابق با همین ایده است<span dir="ltr" class="calibre3">.</span></p>
	<p dir="rtl" class="block_39">پروژه‌‌ای که وقت زیادی را برایش صرف کردیم،<span dir="ltr" class="calibre3"> </span>‌نرم‌افزار ساب‌ورژن، ابتدا از یک گروه کوچک شروع شد. آن‌ها بی‌نهایت انسان‌‌‌های فروتنی بودند که برای هم اعتماد و احترام زیادی قائل بودند. بعد از گذر بیش از پانزده سال، حداقل ۳ تا ۴ نسل از ‌برنامه‌نویسان در این پروژه دخیل شده‌اند (‌بیشتر بنیان‌گذاران پروژه دیگر در تیم نیستند). با وجود این، مشاهده می‌کنیم که فرهنگ تیمی، پایدار باقی مانده و همه مهربانانه و محترمانه رفتار می‌کنند و از سایرین نیز انتظار اخلاقی مشابه دارند. علت جاودانگی فرهنگ تیمی صرفاً تعریفِ دقیق معیار‌های درست و غلط نیست، بلکه یک فرهنگ تیمی کارآمد به طور خودکار افراد مناسب را به خود جذب می‌کنند. انسان‌های خوش‌برخورد به طور طبیعی به سمت گروه‌‌‌های مهربان و خوش‌رفتار حرکت می‌کنند<span dir="ltr" class="calibre3">.</span></p>
	<p dir="rtl" class="block_39">قابلیت گزینشی فرهنگ‌‌‌های تیمی در جهت عکس نیز عمل می‌کند. بدین صورت که وقتی تیمی با گروهی از افراد عصبانی و بداخلاق شروع به کار می‌کند، معمولاً آدم‌های مشابهی نیز جذب آن‌ها می‌شوند. پروژه‌‌‌هایی که بهتر است نام برده نشوند، مثل گروه<span dir="ltr" class="calibre3"> </span>لینوکس کرنل<sup class="calibre6"><a id="back_note_78" href="index_split_187.html#note_78" title="78" class="noteref">78</a></sup>، مثال‌‌‌های خوبی در این زمینه هستند؛ سرشار از جروبحث‌‌‌های<span dir="ltr" class="calibre3">‌</span> بی‌ثمر و ناشی از غرور و تعصب. بله، ممکن است تیم به دستاورد‌‌‌های زیادی برسد، ولی کارایی کلی تیم لزوماً خیلی بالا نخواهد بود. اگر وقت و انرژی ‌برنامه‌نویسان برای حملات شخصی و دعوا‌های بی‌خود هدر نمی‌رفت، چقدر کار بیشتری می‌توانست انجام شود؟ چه میزان همکاری مفید از دست‌ رفته است، فقط به این خاطر که آدم‌‌‌های محترم و خوش‌اخلاق از تیم دوری کردند؟</p>
	<p dir="rtl" class="block_40"> </p>
	<p dir="rtl" class="block_64"><img src="images/144.png" alt="Image" class="calibre36"/></p>
	<p dir="rtl" class="block_39">مجدداً این موضوع را بیان می‌کنیم تا متوجه اهمیت مسئله شوید:‌ انسان‌‌‌های سمی تهدید مستقیمی برای کارایی تیم شما هستند. اگر به رفتار‌های بد اجازه دهید که خود را بروز دهند، نه‌تنها عملکرد تیمتان افت می‌کند، بلکه فرهنگ تیمی شما نیز به مرور پسرفت می‌کند. بهترین دفاع، تقویت فرهنگ تیمتان با تعریف دقیق مجموعه‌‌ای از الگو‌های مناسب رفتاری و اخلاقی است. در فصل دوم جزئیات چنین خصوصیاتی را توصیف کردیم، ولی برای یادآوری، خلاصه‌‌ای از آن‌ها را اینجا می‌آوریم<span dir="ltr" class="calibre3">:</span></p>
	<ul class="list_">
	<li dir="rtl" class="block_49"><span dir="rtl" class="calibre3">شرح مأموریت تیم را تدوین کنید تا اهداف مجاز و غیرمجاز برای همه مشخص شوند</span>.</li>
	<li dir="rtl" class="block_50"><span dir="rtl" class="calibre3">آداب و رسومی برای مکالمات ایمیلی تیم مکتوب کنید. از افراد جدید در تیم بخواهید که آن‌ها را خوب مطالعه کنند و از اینکه همراه عده‌ای محدود دائماً مکالمات دیگران را کنترل کنید، بپرهیزید.</span></li>
	<li dir="rtl" class="block_50"><span dir="rtl" class="calibre3">تمام گذشتۀ کار را مکتوب کنید. نه‌تنها تاریخچۀ کد‌های پروژه، بلکه شرح تصمیم‌‌‌ها، طرح ‌نرم‌افزار مشکلات کد و اشتبا‌هات گذشته را به دقت آرشیو کنید</span>.</li>
	<li dir="rtl" class="block_50"><span dir="rtl" class="calibre3">در کار با یکدیگر همکاری کنید. همیشه از سیستم‌‌‌های کنترل نسخه در کدنویسی استفاده کنید و تغییرات را در مراحل کوچک که به سادگی قابل مرور و بازدید هستند اعمال کنید. تلاش کنید تا «ضریب اتوبوسی» تیم شما افزایش پیدا کند تا دانش در تیم پراکنده شود</span>.</li>
	<li dir="rtl" class="block_50"><span dir="rtl" class="calibre3">برای رفع ایرادات کد، تست پروژه و انتشار ‌نرم‌افزار مراحل و مقررات را دقیق تعریف کنید</span>.</li>
	<li dir="rtl" class="block_50"><span dir="rtl" class="calibre3">راه را برای ورود افراد جدید به تیم هموار کنید</span>.</li>
	<li dir="rtl" class="block_50"><span dir="rtl" class="calibre3">در ‌‌‌تصمیم‌گیری‌‌‌ها به دنبال اجماع تیمی باشید، ولی برای وقتی که تیم بر سر موضوعی به توافق نمی‌رسد نیز قانونی را از پیش مشخص کنید</span>.</li>
</ul>
	<p dir="rtl" class="block_39">نکتۀ نهایی این است که هرچه این قواعد با حوصلۀ بیشتری رعایت شوند، تحمل تیم شما برای رفتار‌های ناهنجار کمتر خواهد شد. وقتی که فرد مزاحم به تیم شما نزدیک می‌شود، شما کاملاً آماده خواهید بود<span dir="ltr" class="calibre3">.</span></p>
	<p dir="rtl" class="block_2"> </p>
	<p dir="rtl" class="block_2"> </p>
	</body></html>
