<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<p dir="rtl" class="block_88" id="calibre_pb_98">مخاطبان اصلی را پیدا کنید </p>
	<p dir="rtl" class="block_87">پیش از هر چیز، تصور کنید که کاربران شما از نظر قابلیت‌های فنی روی محور زیر قرار می‌گیرند:‌</p>
	<p dir="rtl" class="block_89"><span dir="ltr" class="calibre3"><img src="images/208-a.png" alt="Image" class="calibre52"/></span></p>
	<p dir="rtl" class="block_87">کاربران ایدئال نرم‌افزار شما کجای این محور قرار می‌گیرند؟ اگر یک خط عمودی، بیانگر نقطۀ ایدئال روی محور در مرکز این طیف قرار دهیم، به این معنی است که نیمی از کاربران (آن دسته که سمت راست خط عمودی روی طیف کاربران قرار دارند) از کار کردن با نرم‌افزار شما راضی خواهند بود. </p>
	<p dir="rtl" class="block_87">به عنوان مثال، به مسئلۀ نمایش محتوای اینترنت روی تلویزیون‌های بزرگ توجه کنید. راه‌های مختلفی با قابلیت‌های کاری متفاوت برای این کار وجود دارند و برای به دست آوردن مخاطب‌های بیشتر با یکدیگر رقابت می‌کنند. در ابتدا کاربران مجبور بودند که لپ‌تاپ‌های خودشان را به کمک یک کابل مخصوص به تلویزیون متصل کنند. برای این کار لازم بود که درک خوبی از ورودی‌های تلویزیون و خروجی‌های لپ‌تاپ و همچنین کابل‌های ویدئویی و صوتی مختلف داشته باشند. </p>
	<p dir="rtl" class="block_89"><span dir="ltr" class="calibre3"><img src="images/208-b.png" alt="Image" class="calibre53"/></span></p>
	<p dir="rtl" class="block_87">برای راحت کردن این کار، شرکت اپل محصولی را معرفی کرد تحت عنوان اپل تی. وی<sup class="calibre6"><a id="back_note_97" href="index_split_206.html#note_97" title="97" class="noteref">97</a></sup> که یک دستگاه کوچک مشابه کامپیوتر یا تلفن هوشمند بود و به کاربران قابلیت پخش تصاویر خصوصی یا اینترنتی خودشان را روی تلویزیون می‌داد. عدۀ بیشتری از کاربران بدون نیاز به دانش خاص فنی موفق شدند از این دستگاه استفاده کنند. همراه این دستگاه کابل‌های مخصوص و مناسب نیز وجود داشت و کار را برای کاربران راحت‌تر می‌کرد. </p>
	<p dir="rtl" class="block_87">مدتی بعد، گوگل با معرفی دستگاه کروم‌کَست<sup class="calibre6"><a id="back_note_98" href="index_split_207.html#note_98" title="98" class="noteref">98</a></sup> رقابت را در این راستا شدیدتر کرد. یک دستگاه کوچک که مستقیماً به ورودی <span dir="ltr" class="calibre3">HDMI</span> تلویزیون‌ها متصل می‌شود و تنظیمات بسیار ساده‌تری دارد. علاوه بر سادگی، این قابلیت را نیز به کاربران می‌دهد تا از دستگاه‌های اپل یا غیر اپل خود تصاویر را روی تلویزیون خود پخش<sup class="calibre6"><a id="back_note_99" href="index_split_208.html#note_99" title="99" class="noteref">99</a></sup> کنند. اکنون که این کتاب را می‌نویسیم، تلویزیون‌های جدید به طور پیش‌فرض قابلیت اتصال به وای‌فای و پخش اینترنتی را دارند. فرزندان ما احتمالاً هیچ‌وقت به یاد نمی‌آورند که روزی تلویزیون‌ها به طور پیش‌فرض نت‌فلیکس را نداشته‌اند! </p>
	<p dir="rtl" class="block_87">نکتۀ کلیدی بحث ما این است که هنگام توسعۀ نرم‌افزار، باید تا آنجا که ممکن است این خط عمودی را به سمت چپِ محور هدایت کنیم تا کاربران بیشتری بتوانند به راحتی از نرم‌افزار ما استفاده کنند. به طور کلی هرچه تعداد کاربران ما بیشتر باشد، نرم‌افزار ما موفق‌تر است (و شرکت ما درآمد بیشتری کسب می‌کند!) نتیجۀ اخلاقی این است که وقتی کاربران نرم‌افزار را در نظر می‌گیرید، با دقت فکر کنید که مخاطب اصلی شما کدام دسته از کاربران هستند. آیا نرم‌افزار شما برای بزرگ‌ترین گروه کاربران قابل‌استفاده است؟‌ به همین دلیل است که سادگی در رابط‌‌های کاربری‌ و نیز راهنماهای آموزشی دقیق بسیار اهمیت دارند. </p>
	<p dir="rtl" class="block_89"><span dir="ltr" class="calibre3"><img src="images/209.png" alt="Image" class="calibre54"/></span></p>
	<p dir="rtl" class="block_1"> </p>
	</body></html>
