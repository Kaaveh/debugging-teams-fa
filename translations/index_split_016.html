<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<h3 dir="rtl" class="block_30" id="toc_id_8">نحوۀ انتقاد کردن و انتقادپذیری</h3>
	<p dir="rtl" class="block_14">داستانی در مورد شخصی به نام <i class="calibre10">جو</i> که به تازگی کار جدیدی را تحت سِمَت ‌برنامه‌نویس آغاز کرده بود، مطرح می‌کنیم. او همان هفتۀ اول شدیداً روی کد ‌نرم‌افزار و پروژه تمرکز کرد. از آنجا که برای کارش اهمیت بالایی قائل بود و به نحوۀ ‌برنامه‌نویسی دقت داشت، به مرور از هم‌تیمی‌های خودش در مورد کارشان سؤال کرد. محترمانه در مورد نحوۀ طرز فکر و پیش‌فرض‌های آن‌ها اطلاعات بیشتری درخواست کرد و تکه کدهایی را برایشان ایمیل می‌کرد تا هم نظرشان را بپرسد و هم مؤدبانه پیشنهاد بدهد که چطور می‌توانند منطق کدشان را بهتر کنند. چند هفته که گذشت، به دفتر رئیس بخش احضار شد. جو با تعجب پرسید: «مشکل چیست؟‌ من چه کار اشتباهی انجام دادم؟»</p>
	<p dir="rtl" class="block_14">رئیسش با نگرانی گفت: «ما شکایت‌های زیادی در مورد تو شنیدیم جو؛ به نظر می‌آد که رفتار تو با همکارانت خیلی تند و خشن است. چپ و راست از آن‌ها ایراد می‌گیری، از دست تو ناراحت‌اند. لازمه که کمی ملایم‌تر باشی!»</p>
	<p dir="rtl" class="block_14">جو مات و مبهوت بود. در یک محیط مناسب و بر پایۀ اصول <span dir="ltr" class="calibre3">HRT</span> ، همکاران جو باید با خوشحالی از نظرات و پیشنهادهای جو استقبال می‌کردند. ولی در این مورد خاص، به نظر می‌آمد که جو باید به خاطر عدم اعتمادبه‌نفس همکارهای خودش ملایم‌تر رفتار می‌کرد و نظرات و پیشنهادهای خودش را به صورت لطیف‌تری مطرح می‌کرد.</p>
	<p dir="rtl" class="block_14"><span class="text_13">در یک محیط حرفه‌ای مهندسین نرم‌افزار، انتقادات ‌هیچ‌وقت شخصی نیستند؛ بلکه بیشتر اوقات به خاطر بهتر شدن محصول نهایی مطرح می‌شوند. نکتۀ ریز اساسی این است که شما و همکارانتان بتوانید یک انتقاد سازنده در مورد یک کار خلاقانه را از توهین به شخصیت طرف، تشخیص دهید. حمله به شخصیت آدم‌ها هیچ سودی ندارد و تقریباً غیرممکن است که آدم بتواند بابت آن کاری انجام دهد؛ ولی انتقاد سازنده، </span><span class="text_14">باعث می‌شود تا پیشرفت بیشتری بکنید. </span><span class="text_13">مهم‌تر از همه، یک انتقاد سازنده همیشه محترمانه مطرح می‌شود، چرا که بر اساس علاقه به بهبود و پیشرفتِ کار طرف مقابل خواهد بود. اگر واقعاً شخصی برای شما محترم باشد، همیشه در انتخاب واژه‌ها و عبارات دقت می‌کنید. نزاکت در انتخاب کلمات و جملات مفید در انتقاد و پیشنهاد، مهارتی‌ست که فقط با تمرین زیاد به دست می‌آید.</span></p>
	<p dir="rtl" class="block_14">در مقابل، شما نیز لازم است هنر انتقادپذیری را یاد بگیرید. یعنی نه‌تنها لازم است تا در مهارت و توانایی‌های خود فروتن باشید، بلکه باید اعتماد داشته باشید که همکارانتان قلباً خیر و صلاح و پیشرفت شما (و البته کار و پروژه) را در نظر دارند. برنامه‌نویسی مهارتی است که مثل هر توانایی دیگر با تمرین و ممارست بهتر می‌شود. اگر همکارتان در مورد فرضاً توانایی شعبده‌بازی شما پیشنهاد یا نظری ارائه می‌داد، آیا این نظر را یک حملۀ شخصی به هویت خود تلقی می‌کردید؟ فکر می‌کنیم، یعنی امیدواریم که این‌طور نباشد. برای مثال، کدی که شما می‌نویسید یا محصول خلاقانه‌ای که خلق می‌کنید برابر با شخصیت و ارزش هویت شما نیست. تکرار می‌کنیم: «شما، کُدی نیستید که می‌نویسید!» شما هم این را تکرار کنید: «شما، چیزی که خلق می‌کنید نیستید.» نه‌تنها لازم است که خودتان این قضیه را باور کنید، بلکه باید همکارانتان را هم قانع کنید که انسان‌ها، کدی که می‌نویسند، نیستند.</p>
	<p dir="rtl" class="block_23"> </p>
	<p dir="rtl" class="block_17"><span dir="ltr" class="calibre3"><a target="&quot;_blank&quot;" href="https://github.com/sabajamalian/debugging-teams-fa/blob/master/static/photos/chapter-1/50-1.png" class="calibre2"><img src="images/image-8.png" alt="photo 50-1" class="calibre16"/></a></span></p>
	<p dir="rtl" class="block_23"> </p>
	<p dir="rtl" class="block_14"><span class="text_13">برای نمونه، </span><span class="text_14">این یک شیوۀ غلط حرف زدن با همکاری است که اعتمادبه‌نفسش پایین است</span><span class="text_13">:</span></p>
	<p dir="rtl" class="block_31">«بابا کل منطقی که تو روی این متد پیاده‌سازی کردی اشتباهه، باید از فلان مدل استاندارد که همه هم می‌دونند استفاده می‌کردی.»</p>
	<p dir="rtl" class="block_14">این نحوۀ انتقاد، سرشار از الگوهای اشتباه است:‌ اولاً می‌گویید کارش کلاً «اشتباه» است (انگار که دنیا سیاه و سفید است). طلبکارانه از او می‌خواهید کاری را که انجام داده مطابق نظر شما تغییر دهد و او را متهم می‌کنید چیزی را ساخته که در تضاد با باور و اعتقاد همۀ آدم‌هاست (حس حماقت به او القا می‌کنید). جوابی که دریافت خواهید کرد، یک عکس‌العمل عموماً احساسی و تدافعی خواهد بود.</p>
	<p dir="rtl" class="block_14">روش بهتر برای انتقال همان منظور ولی با کلمات مناسب‌تر می‌تواند این‌طور باشد:‌</p>
	<p dir="rtl" class="block_31">«ببین این منطقی که توی این متد پیاده‌سازی شده کمی من رو گیج کرده. به نظرم شاید اگه فلان مدل پیاده‌سازی بشه باعث خوانایی بهتر کد و نگهداری راحت‌تر بشه.»</p>
	<p dir="rtl" class="block_14">دقت کنید که چطور با فروتنی، مشکل را به خودتان مرتبط می‌کنید نه به شخص مقابل. او اشتباهی مرتکب نشده، بلکه این شما هستید که در فهم کد او دچار مشکل شدید. پیشنهاد شما صرفاً برای این است که طرف مقابل به شما کمک کند تا کد را بهتر متوجه شوید و احتمالاً پروژه نیز راحت‌تر به اهداف بلندمدت خود برسد. همچنین، شما از شنونده، طلبکار نیستید. به همکارتان این فرصت را می‌دهید که با صلح و آرامش نظر و پیشنهاد شما را قبول نکند. به این شکل موضوع بحث حول محور کد باقی می‌ماند و وارد موضوع شخصیت و هنر ‌برنامه‌نویسی افراد نمی‌شود.</p>
	<p dir="rtl" class="block_23"> </p>
	<p dir="rtl" class="block_23"> </p>
	</body></html>
