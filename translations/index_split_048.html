<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<h3 dir="rtl" class="block_42" id="toc_id_41">آرام و متین باشید</h3>
	<p dir="rtl" class="block_39">معمولاً به عنوان یک مهندس، حس بدبینی و شکاکی در شما تقویت می‌شود. ولی وقتی در مقام رهبر یک تیم قرار می‌گیرید، این شک و تردید برای شما ایجاد دردسر خواهد کرد. منظور ما این نیست که ساده‌لوح و خوش‌خیال باشید. بلکه توصیۀ ما این است که شک و تردید را در گفتار خود بروز ندهید، ولی در عین حال به تیم خود نشان دهید که در جریان پیچیدگی‌‌ها و موانع کارتان هستید. متانت در رفتار و آرامش عمل در امر رهبری تیم اهمیت بسیار بالایی دارد؛ چرا که اعضای تیم شما (به طور خودآگاه یا ناخودآگاه) از رفتار شما در مواجهه با اتفاقات اطراف، الگو می‌گیرند<span dir="ltr" class="calibre3">.</span></p>
	<p dir="rtl" class="block_40"> </p>
	<p dir="rtl" class="block_39"><img src="images/119.png" alt="Image" class="calibre29"/></p>
	<p dir="rtl" class="block_39">یک راه ساده برای نشان دادن اثر این قضیه این است که به سلسله‌مراتب سازمانی شرکت به چشم تعدادی چرخ و دندۀ وصل‌شده به هم نگاه کنید. اعضای تیم چرخ‌‌های کوچکی هستند که دنده‌‌های آن به رهبر تیم متصل است. رهبر تیم به نسبت چرخ بزرگ‌تری است که خود به مدیر میانی وصل است. نهایتاً بزرگ‌ترین چرخ متعلق به مدیرعامل شرکت است. به این معنی که وقتی رهبر تیم یک دور می‌چرخد، اعضای تیم که چرخ‌‌های کوچک‌تری هستند دو یا سه دور خواهند زد. و به همین ترتیب یک حرکت کوچک از مدیرعامل شرکت ممکن است باعث شود که اعضای تیم‌‌ها هر کدام شش یا هفت دور تند بزنند. هرچه که شما در سلسله‌مراتب شرکت بالاتر می‌روید، حرکات شما باعث می‌شود که زیردستان شما دور‌‌های سریع‌تری بزنند<span dir="ltr" class="calibre3">.</span></p>
	<p dir="rtl" class="block_39"><img src="images/120.png" alt="Image" class="calibre30"/></p>
	<p dir="rtl" class="block_39">به این موضوع با یک دید دیگر نیز می‌توان نگاه کرد: رهبر تیم همیشه در معرض دید همه است. تمام حرکات و رفتارهای شما همیشه تحت نظر اعضای تیم خواهد بود. نه‌تنها وقتی که در حال صحبت کردن یا در یک جلسه هستید، بلکه حتی زمانی که پشت میز خود به تنهایی نشستید و مشغول جواب دادن به ایمیل‌‌هایتان هستید. تیم شما دائماً دنبال نشانه‌‌هایی در نحوۀ رفتار، کلام و زبان بدن شما در موقعیت‌‌های گوناگون، مثل واکنش شما به یک حرف یا حتی رفتار شما هنگام صرف ناهار هستند. آیا در رفتارتان اعتمادبه‌نفس می‌بینند یا ترس و نگرانی؟ وظیفۀ شما به عنوان رهبر، الهام‌بخشی به اعضای تیمتان است. ولی این کار را باید در 24 ساعت روز و 7 روز هفته انجام دهید. طرز برخورد شما در موقعیت‌‌های مختلف حتی در وضعیت‌‌های بی‌اهمیت، به طور ناخودآگاه روی تیم شما تأثیر می‌گذارد<span dir="ltr" class="calibre3">.</span></p>
	<p dir="rtl" class="block_39">فیتز، مدیری به نام بیل<sup class="calibre6"><a id="back_note_68" href="index_split_177.html#note_68" title="68" class="noteref">68</a></sup><span dir="ltr" class="calibre3"> </span>داشت که حقیقتاً استاد حفظ آرامش و خونسردی در تمام حالات بود. بیل صرف‌نظر از مشکلات و اتفاق‌‌های ناگوار و غیرمنتظره، ‌‌هیچ‌وقت اضطراب و نگرانی‌ای بروز نمی‌داد. هنگام یک مشکل معمولاً یک دستش را روی سینه می‌گذاشت و با دست دیگرش چانه‌اش را می‌گرفت و از اعضای تیم و مهندسینی که مضطرب و نگران بودند به آرامی سؤالاتش را می‌پرسید. این کار او باعث آرامش بیشتر و کاهش اضطراب تیم می‌شد تا آن‌ها مثل یک مرغ پَرکنده دور اتاق ندوند. فیتز به شوخی دربارۀ او می‌گفت که اگر روزی به بیل بگویند موجودات فرازمینی نوزده عدد از دفاتر شرکت را نابود کرده‌‌‌اند، او حتماً با خونسردی خواهد پرسید: «می‌دانید چرا به دفتر بیستم نرسیدند؟»</p>
	<p dir="rtl" class="block_39">این مثال ما را به ترفند دیگری در حفظ آرامش می‌رساند: «سؤال پرسیدن.» وقتی کسی برای مشورت نزد شما می‌آید، معمولاً برای ارائۀ پیشنهاد و راه‌حل بسیار هیجان‌زده می‌شوید، چرا که بالاخره این فرصت را پیدا کرده‌‌‌اید که مشکلی را حل کنید. به هر حال تمام زندگی کاری شما قبل از رسیدن به مدیریت، حل مشکلات مختلف مهندسی بوده است. بنابراین خیلی سریع وارد حالت حل‌کنندۀ مشکلات می‌شوید. اما این کار صحیحی نیست. کسی که برای مشورت پیش شما می‌آید، اصولاً به دنبال این نیست که شما مشکلش را حل کنید، بلکه از شما می‌خواهد که کمکش کنید تا خودش مشکلش را حل کند و بهترین روش برای این کار این است که از او سؤال بپرسید. <i class="calibre10">با رعایت اصول</i><i dir="ltr" class="calibre10"> HRT </i><i class="calibre10">به او کمک کنید تا بتواند مسئله‌اش را تحلیل کند، از زوایای مختلف به آن نگاه کند و خودش به راه‌حلی که برایش بهتر است برسد.<sup class="calibre6"><a id="back_note_69" href="index_split_178.html#note_69" title="69" class="noteref">69</a></sup></i><span dir="ltr" class="calibre3"> </span>اعضای تیم با این روش معمولاً به جواب می‌رسند. و این جواب متعلق به خودشان خواهد بود که نشان می‌دهد این روش مطابق با همان اصول اعتماد به اعضای تیم برای قبول مسئولیت است که پیش‌تر درباره‌اش صحبت کردیم. صرف‌نظر از اینکه شما برای مشکل افراد، راه‌حلی داشته باشید یا نه، با این روش معمولاً آن‌ها به یک راه‌حل می‌رسند و احساس می‌کنند که شما از اول راه‌حل را می‌دانستید. مکارانه به نظر می‌رسد، نه؟ سقراط به شما افتخار خواهد کرد.</p>
	<p dir="rtl" class="block_40"> </p>
	<p dir="rtl" class="block_40"> </p>
	</body></html>
