<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<p dir="rtl" class="block_88" id="calibre_pb_95">کم وعده دهید و فراتر از انتظار تحویل دهید</p>
	<p dir="rtl" class="block_87">هنگام قول و قرار با مشتریان، اجازۀ پیش‌دستی به تیم تبلیغات و بازاریابی را ندهید. وقتی کاربران دربارۀ یکی از قابلیت‌های آیندۀ نرم‌افزار یا برنامۀ زمان‌بندی انتشار نرم‌افزار سؤال می‌کنند، در برآورد و تخمین بسیار محافظه‌کارانه عمل کنید. اگر اختیار عمل را دست تیم تبلیغات بدهید، به سرنوشت بازی <span dir="ltr" class="calibre3">Duke Nukem Forever</span> دچار می‌شوید که پانزده سال پس از موعد مقرر و وعده داده‌شده منتشر شد. ولی اگر پیام شما (که دقیق‌تر است) زودتر به گوش کاربران برسد، همیشه از نتایج کارتان خوشحال و هیجان‌زده می‌شوند. گوگل در این زمینه بسیار خوب عمل می‌کند. آن‌ها هیچ‌گاه قابلیت‌ها و نوآوری‌های خودشان را از قبل اعلام نمی‌کنند. معمولاً قابلیت‌های جدیدشان پس از انتشار، کاربران را شگفت‌زده می‌کنند. این کار همچنین از نگرانی‌های بی‌مورد برای رسیدن به ضرب‌الأجل‌های خودساخته و اعلام‌شده جلوگیری می‌کند. نرم‌افزار وقتی منتشر می‌شود که واقعاً آماده باشد. </p>
	<p dir="rtl" class="block_2"> </p>
	<p dir="rtl" class="block_2"> </p>
	</body></html>
