<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<p dir="rtl" class="block_88" id="calibre_pb_94">به تأثیرات اولیه توجه کنید </p>
	<p dir="rtl" class="block_87">اگر گرسنه باشید و به دنبال یک رستوران بگردید، شکل ظاهری رستوران در خیابان برای شما اهمیت خواهد داشت. اگر ظاهر زشت و چندش‌آوری داشته باشد، وارد آنجا نمی‌شوید. ولی اگر گرم و دوستانه باشد و میزبانی مهربان داشته باشد، مشتاق می‌شوید تا آنجا را امتحان کنید. تأثیر احساسی ابتدایی کاربران را وقتی که اولین بار نرم‌افزار شما را می‌بینند دست‌کم نگیرید. اگر تاکنون جعبۀ آی‌پَد یا ترموستات‌های نِست<sup class="calibre6"><a id="back_note_96" href="index_split_205.html#note_96" title="96" class="noteref">96</a></sup> را باز کرده باشید، می‌دانید که دقیقاً دربارۀ چه حرف می‌زنیم. </p>
	<p dir="rtl" class="block_87">محصول شما در مقابل دید یک تازه‌کار چگونه است؟ آیا کاربر از آن استقبال می‌کند و گشت‌وگذار در نرم‌افزار را تشویق می‌کند؟ از طرف دیگر برای یک کاربر حرفه‌ای نیز آشنا به نظر می‌آید؟ در نگاه اول، آيا نرم‌افزار شما کارایی را فریاد می‌زند یا نشان می‌دهد که نیازمند آموزش‌های طولانی و طاقت‌فرساست؟ ‌به طور خاص، کاربر نرم‌افزار در سی ثانیۀ نخست کار، با محصول شما چه تجربه‌ای کسب می‌کند؟ به یک جواب منطقی اکتفا نکنید که او یک منو شامل چند انتخاب می‌بیند و یک محل مشخص برای ورود به نرم‌افزار. بلکه از بعد عاطفی و احساسی نیز به قضیه توجه کنید. نرم‌افزار بعد از یک دقیقۀ اول چه احساسی به کاربر شما القا می‌کند؟‌ توانمندی یا سردرگمی؟‌ برای بهتر شدن این حس، چه کارهایی می‌توانید انجام دهید؟‌ یک قدم به عقب بردارید و به وب‌سایت محصول خودتان نگاه کنید. حرفه‌ای و جذاب مثل ویترین خوب یک مغازه به نظر می‌آید؟‌ به تمام این موارد باید با دقت توجه کنید تا دیگران نرم‌افزار شما را جدی بگیرند. </p>
	<p dir="rtl" class="block_2"> </p>
	<p dir="rtl" class="block_2"> </p>
	</body></html>
