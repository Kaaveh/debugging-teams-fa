<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<h3 dir="rtl" class="block_42" id="toc_id_47">رضایت تیم را اندازه‌گیری کنید</h3>
	<p dir="rtl" class="block_39">یکی از روش‌‌هایی که شما به عنوان رهبر تیم برای بالا بردن بهره‌وری تیم می‌توانید به کار بگیرید این است که دائماً میزان شادی و رضایت کاری در اعضای تیم را ارزیابی کنید. بهترین رهبرانی که می‌شناسیم، اندکی روان‌شناسی بلد هستند. آن‌ها هر از گاهی به آسایش و رفاه عمومی اعضای تیم توجه می‌کنند، پیروزی‌‌های اعضای تیم را به رسمیت می‌شناسند و تلاش می‌کنند تا همه در کاری که انجام می‌دهند راضی و خوشحال باشند. رهبری را می‌شناسیم که همیشه لیستی از کارهای ناخوشایند و بیهوده‌ای را که به ناچار باید انجام می‌شدند تهیه می‌کرد تا مطمئن شود چنین کارهایی بین تمام اعضای تیم تقسیم می‌شود. و یا یک رهبر دیگر را نیز می‌شناسیم که ساعت‌‌های اضافه‌کاری کارمندانش را یادداشت می‌کرد تا در قبال آن‌ها یا به اعضای تیمش مرخصی بیشتری بدهد یا برنامه‌‌های تفریحی تیمی تدارک ببیند تا از خستگی مفرط و فرسودگی در تیمش جلوگیری کند. یک مثال دیگر از رهبران خوبی که با آن‌ها کار کردیم شخصی است که در جلسات دونفره‌ای که با اعضای تیمش داشت سعی می‌کرد بعد از صحبت‌‌های کاری و فنی اولیه در مورد وضعیت روحی و رضایت فردی آن شخص نیز صحبت کند تا مطمئن شود که او از کارش لذت می‌برد<span dir="ltr" class="calibre3">.</span></p>
	<p dir="rtl" class="block_39">یک ابزار باارزش برای سنجش میزان شادی تیم این است که در پایان هر جلسۀ دونفره بپرسید: «چه چیزی لازم داری؟» این سؤال ساده نه‌تنها یک روش خوب برای جمع‌بندی جلسه است، بلکه به شما کمک می‌کند تا مطمئن شوید اعضای تیم شما به تمام آنچه که برای کار کردن و لذت بردن از شغلشان نیاز است، دسترسی دارند. البته گاهی برای دریافت جواب دقیق نیاز به اندکی سؤال و جواب و تحقیق و تفحص نیز هست. اگر به طور منظم این سؤال را در انتهای جلسات دونفره بپرسید، به مرور متوجه می‌شوید که اعضای تیم شما با آمادگی قبلی بیشتری برای پاسخ دادن به جلسه می‌آیند و نهایتاً روزی یک لیست بلندبالا از موارد مورد نیازشان به شما تحویل می‌دهند<span dir="ltr" class="calibre3">.</span></p>
	<p dir="rtl" class="block_45">سؤال غیرمنتظره</p>
	<p dir="rtl" class="block_"><span class="text_26">روزهای اول کار فیتز در گوگل و در انتهای نخستین جلسه‌ای که با مدیرعامل گوگل اریک اشمیت داشت، اریک از فیتز پرسید: «چیزی هست که نیاز داشته باشی؟» فیتز که با آمادگی کامل برای دفاع از عملکردش و جواب دادن به میلیون‌‌ها بازخواست احتمالی به جلسه آمده بود، در مقابل این سؤال غیرمنتظره پاسخی نداشت و مات و مبهوت خیره شد. ولی از جلسات بعدی او همیشه آمادۀ این سؤال بود و لیست موارد مورد نیازش را حاضر می‌کرد</span><span class="text_26" dir="ltr">.</span></p>
	<p dir="rtl" class="block_39">گاهی اهمیت دادن به شادی و رضایت فردی اعضای تیمتان خارج از محیط کاری نیز حائز اهمیت است. تصور نکنید که افراد خارج از کارشان زندگی شخصی ندارند. با انتظارات بی‌جا از افراد بابت زمانی که می‌توانند برای کار بگذارند، احترامتان را از دست خواهید داد. به هیچ عنوان نمی‌گوییم که در زندگی شخصی اعضای تیمتان دخالت کنید، ولی اندکی حساسیت به خرج دادن نسبت به مشکلات غیر کاری افراد باعث می‌شود که دید واقع‌بینانه‌تری نسبت به دلیل عملکرد آن‌ها در کار به دست بیاورید. وقتی انتظارات خود را از کسی که درگیر یک سری مشکلات شخصی است پایین بیاورید، خواهید دید که وقتی مشکلش برطرف شد برای کار شما دو چندان وقت خواهد گذاشت<span dir="ltr" class="calibre3">.</span></p>
	<p dir="rtl" class="block_39">بخش مهمی از سنجش میزان رضایت شغلی افراد این است که دربارۀ مسیر شغلی و آیندۀ حرفه‌ای آن‌ها گفت‌وگو کنید. بیشتر اوقات وقتی از کسی می‌پرسید که ۵ سال دیگر خود را در چه جایگاهی می‌بینی، جواب خاص و دقیقی نمی‌شنوید. ولی آدم‌‌ها معمولاً یک سری اهداف مشخص برای ۵ سال آیندۀ خود دارند. مثلاً می‌خواهند که در کار خود ارتقا بگیرند، حرفۀ جدیدی یاد بگیرند، محصول تازه‌ای تولید کنند، یا با افراد خاصی همکار شوند. حتی اگر دربارۀ این اهداف صحبت نکنند، ولی ته دل به آن‌ها فکر می‌کنند. اگر می‌خواهید رهبر تأثیرگذاری باشید، باید کمک کنید تا این اهداف برای آن‌ها محقق شوند و هم اینکه آن‌ها بدانند شما نیز به فکر اهداف آن‌ها هستید. مهم‌ترین نکته در این راستا این است که اهداف گنگ، مبهم و کلی را به صورت صریح، دقیق و واضح تعریف کنید تا به راحتی قابل اندازه‌گیری و ارزیابی باشند<span dir="ltr" class="calibre3">.</span></p>
	<p dir="rtl" class="block_39">سنجش رضایت شغلی در نظارت از کار افراد خلاصه نمی‌شود. بلکه لازم است به اعضای تیم فرصت پیشرفت، یادگیری، شناخته شدن و نیز اندکی تفریح و شادی در کار را بدهید<span dir="ltr" class="calibre3">.</span></p>
	<p dir="rtl" class="block_40"> </p>
	<p dir="rtl" class="block_40"> </p>
	</body></html>
