<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<p dir="rtl" class="block_88" id="calibre_pb_100">میزان استفاده را اندازه‌گیری کنید، نه استفاده‌کنندگان را. </p>
	<p dir="rtl" class="block_87">هنگام بررسی کاربران و قابلیت استفاده از نرم‌افزارتان، به معیار سنجش و اندازه‌گیری میزان استفاده از نرم‌افزار توجه کنید. دقت کنید که مقصود اندازه‌گیری استفاده است و نه استفاده‌کنندگان و تعداد دفعات نصب نرم‌افزار. شما به دنبال کاربرانی هستید که از نرم‌افزار شما فعالانه استفاده کنند، نه اینکه صرفاً تعداد دفعات دانلود و نصب نرم‌افزار زیاد باشد. شاید گاهی اوقات می‌شنوید که کسی می‌گوید: «محصول من سه میلیون بار دانلود شده!‌ یعنی سه میلیون کاربر از نرم‌افزار من راضی هستند!» صبر کن، تند نرو!‌ چه تعداد از این سه میلیون نفر در حقیقت از نرم‌افزار استفاده کرده‌اند؟ منظور ما از «استفاده» همین است. </p>
	<p dir="rtl" class="block_87">یک مثالِ شاید کمی افراطی دیگر: چه تعداد کامپیوتر در دنیا نرم‌افزار بایگانی‌سازی <span dir="ltr" class="calibre3">ar</span> را نصب دارند؟ پاسخ این است که تقریباً تمام سیستم‌عامل‌های مبتنی بر یونیکس<sup class="calibre6"><a id="back_note_108" href="index_split_217.html#note_108" title="108" class="noteref">108</a></sup>، بعضی از نسخه‌های لینوکس، مک. او. اس<sup class="calibre6"><a id="back_note_109" href="index_split_218.html#note_109" title="109" class="noteref">109</a></sup>، بی. اس. دی<sup class="calibre6"><a id="back_note_110" href="index_split_219.html#note_110" title="110" class="noteref">110</a></sup> و ... این نرم‌افزار را به صورت پیش‌فرض نصب دارند. ولی چه تعداد از کاربران از این ابزار استفاده می‌کنند؟ چند نفر از آن‌ها حتی می‌دانند که چنین ابزاری وجود دارد؟ این نرم‌افزار با وجود اینکه میلیون‌ها بار روی سیستم‌های مختلف نصب شده، تقریباً هیچ استفاده‌ای ندارد. </p>
	<p dir="rtl" class="block_87">میزان استفاده، معیاری است که خیلی از شرکت‌ها (از جمله گوگل) به طور مدام آن را ارزیابی می‌کنند. یکی از واحدهای اندازه‌گیری متداول، تعداد کاربران فعال در بازه‌های زمانی هفت روزه و سی روزه است. یعنی چند نفر از کاربران از نرم‌افزار در طول هفته یا ماه گذشته استفاده کرده‌اند. این داده به شما کمک می‌کند که ایدۀ خوبی نسبت به میزان موفقیت نرم‌افزارتان داشته باشید. به تعداد دانلود‌ها توجه نکنید. راهی پیدا کنید تا میزان استفادۀ فعال از نرم‌افزار را بسنجید. به طور مثال اگر محصول شما یک وب‌سایت است، از ابزاری نظیر ابزار آنالیز گوگل<sup class="calibre6"><a id="back_note_111" href="index_split_220.html#note_111" title="111" class="noteref">111</a></sup> استفاده کنید. این ابزار به شما کمک می‌کند تا نه‌تنها تعداد کاربران فعال را بدانید، بلکه اطلاعاتی نظیر اینکه کاربران چطور به وب‌سایت شما می‌آیند و چه مدت زمانی را در سرویس شما سپری می‌کنند هم به دست بیاورید. این داده‌ها شاخص‌های فوق‌العاده‌ای برای درک عملکرد نرم‌افزار شما هستند. </p>
	<p dir="rtl" class="block_2"> </p>
	<p dir="rtl" class="block_2"> </p>
	</body></html>
