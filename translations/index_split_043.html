<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<h2 dir="rtl" class="block_42" id="toc_id_35">الگوی اشتباه: غفلت از مشکلات انسانی</h2>
	<p dir="rtl" class="block_39">همان طور که پیش‌تر اشاره کردیم، رهبری یک تیم دارای یک بعد فنی و یک بعد انسانی است. از آنجا که بیشتر رهبران در تیم‌‌های مهندسی ‌نرم‌افزار قبلاً مسئولیت‌‌های فنی داشته‌‌‌اند، به راحتی بُعد انسانی مدیریت را فراموش می‌کنند. تمرکز روی مشکلات و اهداف فنی یک تیم برای کسی که قبلاً خودش در توسعۀ فنی پروژه‌‌ها شریک بوده است ساده‌تر است. حتی در زمان دانشجویی نیز تمام آموزش‌‌های شما حول محور فنی و مهندسی می‌چرخید. اکنون که مدیر یک تیم شده‌‌‌اید دست و پنجه نرم کردن با مدیریت منابع انسانی تیم شما دشوار شده است<span dir="ltr" class="calibre3">.</span></p>
	<p dir="rtl" class="block_39">چندین سال پیش نخستین فرزند یکی از دوستان نزدیک فیتز (اسم این دوست را بگذاریم جِیک) به دنیا آمد. جِیک و فیتز سال‌‌های زیادی هم به صورت دورکاری و هم در یک دفتر کارِ مشترک با یکدیگر کار کرده بودند. جِیک هفته‌‌های ابتدایی پس از تولد فرزندش را از راه دور در خانه کار کرد تا برای کمک به همسرش در دسترس باشد. فیتز که تجربۀ کار از راه دور با جِیک را داشت، هیچ ممانعتی با این قضیه نکرد. هر دو به خوبی مشغول کار مشترک بودند تا وقتی که مدیر آن‌ها، پابلو، باخبر شد که جِیک بیشتر روزهای هفته را از داخل خانه کار می‌کند. با وجود آنکه جِیک و فیتز هیچ مشکل ارتباطی با یکدیگر نداشتند و کارشان را همیشه به خوبی ادامه می‌دادند، پابلو از دورکاری جِیک ناراضی بود. هرچه جِیک برای پابلو توضیح می‌داد که عملکرد و کارایی او با کار از منزل تغییری نکرده است و به این طریق می‌تواند حامی همسرش هم باشد و در نگهداری از نوزادشان به او کمک کند، هیچ فایده‌ای نداشت. پاسخ پابلو این بود: «بابا همۀ مردم بچه‌دار می‌شوند! کار باید در دفتر و به صورت حضوری انجام شود.» لازم نیست بگوییم که جِیک (که معمولاً انسان آرام و خوش‌برخوردی بود) چقدر از این برخورد ناراحت شد و احترامش را نسبت به مدیرش از دست داد<span dir="ltr" class="calibre3">.</span></p>
	<p dir="rtl" class="block_39">پابلو راه‌‌های بهتری برای برخورد با این موضوع داشت. می‌توانست وضعیت شخصی جِیک را درک کند و بپذیرد که او نیاز دارد تا در کنار همسرش باشد. وقتی عملکرد تیمش تحت‌تأثیر قرار نگرفته است، چرا باید روی حضور فیزیکی جِیک در دفتر کار اصرار کند؟ او حتی می‌توانست با جِیک این‌طور مذاکره کند که او یک روز در هفته را برای حضور در دفتر کار اختصاص دهد تا نوزاد او کمی بزرگ‌تر شده و کارها برای او و خانواده‌اش راحت‌تر شود. اندکی همدلی از جانب پابلو می‌توانست کمک کند تا جِیک احساس رضایت بیشتری از کار در تیم داشته باشد.</p>
	<p dir="rtl" class="block_40"> </p>
	<p dir="rtl" class="block_40"> </p>
	</body></html>
