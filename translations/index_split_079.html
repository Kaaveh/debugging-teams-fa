<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<h3 dir="rtl" class="block_42" id="toc_id_76">همکار سیاست‌مدار</h3>
	<p dir="rtl" class="block_39">هر چند که ما همیشه طرف‌دار اعتماد به آدم‌‌‌ها هستیم، اما اطمینان به یک فرد سیاست‌مدار می‌تواند دشوار و خطرناک باشد<span dir="ltr" class="calibre3">.</span></p>
	<p dir="rtl" class="block_39">یک شخص سیاست‌مدار به سادگی و در نگاه اول قابل تشخیص نیست، چرا که چنین فردی مهارت بالایی در مدیریت روابط انسانی دارد و شاید ابتدا خیلی دوستانه و صمیمی به نظر بیاید. معمولاً به خوبی می‌تواند از همکاران و اعضای تیمش برای منفعت و پیشرفت شخصی سوءاستفاده کند. همیشه به راحتی تقصیر را گردن دیگران می‌اندازد و به سرعت موفقیت‌‌‌ها را به نام خودش تمام می‌کند. به ندرت به طور مستقیم با شما درگیر می‌شود، برعکس معمولاً دوستانه رفتار می‌کند و حرف‌‌‌هایی را می‌زند که شما دوست دارید بشنوید. اگر موفق نشود از شما سوءاستفاده کند، یا شما را نادیده می‌گیرد یا به شما به چشم یک تهدید نگاه می‌کند و تلاش می‌کند شما را از سر راه خود بردارد. پس از مدتی همکاری با چنین افرادی، تشخیص آن‌ها راحت‌تر می‌شود. یک فرد سیاست‌مدار بیشتر ادای کار کردن و ‌‌‌تأثیرگذاری را درمی‌آورد تا اینکه واقعاً ‌‌‌تأثیرگذار باشد<span dir="ltr" class="calibre3">.</span></p>
	<p dir="rtl" class="block_39">توصیۀ ما این است که تا آنجا که می‌توانید از افراد سیاست‌مدار دوری کنید، ولی پشت سر آن‌ها پیش سایر همکاران و افراد شرکت بدگویی نکنید، چرا که هیچ‌وقت نمی‌توان مطمئن شد چه کسی او را شناخته و چه کسی فریب او را خورده است. اگر شما فردی هستید که دوست دارد سرش در کار خودش باشد و فقط روی توسعۀ محصولات خلاقانه و جذاب تمرکز کند، نزد افراد سیاست‌مدار باید در این استراتژی تجدیدنظر کنید. اگر برای ارتقای کاری تلاش نکنید، چون دوست ندارید که درگیر «بازی‌‌‌های شرکت» شوید، ممکن است ببینید که یک فرد با سیاست به جای شما ترفیع گرفته است. در این حالت علاوه بر همکار سیاست‌مدار با یک مدیر بد نیز روبه‌رو هستید. جلو‌تر در بخش ادارۀ روابط سازمانی دربارۀ این موضوع صحبت خواهیم کرد<span dir="ltr" class="calibre3">.</span></p>
	<p dir="rtl" class="block_40"> </p>
	<p dir="rtl" class="block_40"> </p>
	</body></html>
