<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<h3 dir="rtl" class="block_42" id="toc_id_45">اهداف دقیق، مشخص کنید</h3>
	<p dir="rtl" class="block_39">این الگوی مدیریت، با آنکه خیلی بدیهی به نظر می‌آید، ولی معمولاً بسیاری از رهبران آن را فراموش می‌کنند. اگر می‌خواهید تیم شما به سمت و سوی مشخصی با سرعت حرکت کند، باید اطمینان حاصل کنید که تمام اعضای تیم بر سر مسیر و هدف نهایی با شما توافق نظر دارند. فرض کنید محصول شما یک وانت بزرگ است و هر یک از افراد در تیم شما یک تکه طناب به دست دارد که به جلوی این وانت متصل شده است. با کار کردن روی پروژه، هر کس وانت را به وسیلۀ این طناب به سمت خودش می‌کشد. اگر هدف شما این باشد که وانت را به سمت شمال ببرید، نمی‌توانید اجازه دهید که هر یک از اعضای تیم وانت را به سمتی که خودش خواست بکشد. همه باید وانت را به سمت شمال هدایت کنند<span dir="ltr" class="calibre3">.</span></p>
	<p dir="rtl" class="block_40"> </p>
	<p dir="rtl" class="block_39"><img src="images/126.png" alt="Image" class="calibre31"/></p>
	<p dir="rtl" class="block_39">راحت‌ترین راه برای اینکه یک هدف دقیق برای تیمتان مشخص کنید تا تمام اعضای تیم شما محصول را به سمت درست هدایت کنند این است که یک شرح مأموریت تیمی تعریف کنید. در فصل دوم دربارۀ شرح مأموریت تیم و نحوۀ نگارش آن صحبت کردیم. زمانی که مأموریت تیم را مشخص کردید و مطمئن شدید که تمام افراد حاضر در تیم شما با مسیر کلی تیم موافق هستند، می‌توانید یک قدم از تیم دور شوید تا آن‌ها استقلال و اختیار عمل را به دست بگیرند. فقط کافی‌ست که هر از گاهی به تیم سر بزنید تا مطمئن شوید که همچنان از مسیر خارج نشده‌‌‌اند. بدین صورت، نه‌تنها فرصت بیشتری برای سایر وظایف خود به دست می‌آورید، بلکه کارایی تیم خودتان را نیز به شدت افزایش می‌دهید. تیم‌‌ها البته بدون یک هدف مشخص نیز می‌توانند به موفقیت برسند، ولی انرژی و وقت زیادی را به این دلیل که بعضی از اعضای تیم محصول را به سمت هدف اشتباهی حرکت می‌دهند، تلف می‌کنند. این حالت باعث استیصال شما و کاهش سرعت تیم می‌شود و شما را مجبور می‌کند تا دائماً برای تصحیح خط مشی تیم در کارهای تیم دخالت کنید<span dir="ltr" class="calibre3">.</span></p>
	<p dir="rtl" class="block_40"> </p>
	<p dir="rtl" class="block_40"> </p>
	</body></html>
