<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<h2 dir="rtl" class="block_42" id="toc_id_39">الگوهای صحیح در رهبری تیم</h2>
	<p dir="rtl" class="block_39">در این بخش الگوهایی را مطرح خواهیم کرد که بر اساس تجربۀ شخصی خودمان، آنچه در رفتار رهبران موفق دیده‌‌‌ایم و همچنین توصیه‌‌هایی که مربی‌‌های ما در طول زندگی کاری به ما داشته‌‌‌اند، به شما برای رهبری بهتر و موفق‌تر کمک خواهند کرد. الگوهای مطرح‌شده نه‌تنها به ما در امر رهبری کمک کرده‌‌‌اند، بلکه بهترین رفتارهایی بوده‌‌‌اند که ما در سایر رهبرانی که دنبال می‌کنیم دیده‌‌‌ایم.</p>
	<h3 dir="rtl" class="block_47" id="toc_id_40">غرورت را بشکن</h3>
	<p dir="rtl" class="block_39">در فصل اول زمانی که اصول<span dir="ltr" class="calibre3"> HRT </span>را مطرح کردیم، دربارۀ کنار گذاشتن غرور نیز صحبت کردیم. شکستن غرور به طور خاص وقتی شما می‌خواهید یک رهبر خدمتگزار باشید اهمیت ویژه‌ای دارد. عده‌ای به اشتباه این توصیه را این‌طور قلمداد می‌کنند که رهبران باید با هر ساز اعضای تیمشان برقصند و اجازه دهند که همه از سروکلۀ<span dir="ltr" class="calibre3"> </span>آن‌ها بالا بروند. ولی این صحیح نیست. البته اعتراف می‌کنیم که تواضع و فروتنی مرز بسیار باریکی دارد با اینکه اجازه دهید از شما سوءاستفاده شود. ولی فروتنی به معنی عدم اعتمادبه‌نفس نیست. شما می‌توانید بدون تکبر و خودبزرگ‌بینی با اعتمادبه‌نفس نظرات و عقاید خودتان را داشته باشید. غرور شخصی، مخصوصاً اگر از جانب رهبر تیم باشد، کار را برای تیم سخت می‌کند. در عوض شما باید به دنبال تقویت روحیۀ احساس غرور و افتخار تیمی بین اعضای گروه باشید<span dir="ltr" class="calibre3">.</span></p>
	<p dir="rtl" class="block_39">بخشی از شکستن غرور و تکبر، معلول مبحثی است که در بخش پیش صحبت کردیم: اعتماد به اعضای تیم. به این معنی که باید به دستاوردها و توانایی‌‌های اعضای تیم احترام بگذارید، حتی اگر که به تازگی به تیمتان ملحق شده‌‌‌اند.</p>
	<p dir="rtl" class="block_39">اگر در جزئیات کار و تصمیم‌‌های افراد تیم دخالت بی‌جا نمی‌کنید، مطمئن باشید که آن‌ها دانش بیشتری دربارۀ کاری که انجام می‌دهند دارند. اگرچه شما مسئول اجماع کلی تیم و هدایت آن‌ها در مسیر درست هستید، اعضای تیم بیشتر از شما از زیر و بم جزئیات کار اطلاع دارند و بهتر می‌توانند برای رسیدن به اهداف، تصمیم‌گیری کنند. این کار به اعضا، احساس مالکیت بیشتر و نیز احساس مسئولیت بالاتری در راستای موفقیت (یا حتی شکست!) تیم می‌دهد. اگر یک تیمِ خوب جُفت‌وجور کنید و به آن‌ها اجازه دهید که سطح کیفی کار را مشخص کنند، کارهای بیشتری را به سرانجام خواهید رساند<span dir="ltr" class="calibre3">.</span></p>
	<p dir="rtl" class="block_39">بیشتر افرادی که به تازگی به پست رهبری یک تیم رسیده‌‌‌اند، احساس می‌کنند که باید سر از همه‌چیز درآورند و برای هر مشکلی پاسخ صحیحی داشته باشند. به شما اطمینان می‌دهیم که ‌‌هیچ‌وقت جواب همه‌چیز را پیدا نخواهید کرد و نمی‌توانید همۀ مشکلات را حل کنید. اگر وانمود کنید جواب همۀ سؤال‌ها را می‌دانید، خیلی زود احترام اعضای تیمتان را از دست خواهید داد. بخش عمده‌ای از این رفتار به میزان اعتمادبه‌نفس شما باز می‌گردد. از اینکه در مورد عملکرد شما سؤال شود، استقبال کنید. یادتان باشد که وقتی یک نفر از شما دربارۀ تصمیم یا صحبتی که بیان کردید سؤال می‌کند، معمولاً به دنبال این است که شما را بهتر بشناسد. اگر از به چالش کشیده شدن استقبال کنید، راحت‌تر و سریع‌تر انتقادات سازنده را می‌شنوید و در نتیجه رهبر بهتر و کارآمدتری خواهید شد. پیدا کردن افرادی که از شما صادقانه انتقاد کنند، بسیار دشوار است، مخصوصاً اگر این افراد عضو تیم شما باشند و برای شما کار کنند. به صورت مسئلۀ کلی و هدف نهایی تیم فکر کنید تا راحت‌تر و با ذهن بازتری انتقاد و پیشنهادها را بپذیرید<span dir="ltr" class="calibre3">.</span></p>
	<p dir="rtl" class="block_39">آخرین مرحله از شکستن غرور اگرچه خیلی ساده است اما باید بگوییم که بسیاری از مهندسین حاضرند در روغن داغ سرخ شوند، ولی انجامش ندهند: وقتی اشتباهی مرتکب می‌شوید عذرخواهی کنید. منظورمان این نیست که دائماً در صحبتتان مثل نمک روی پاپ‌کورن، کلمه‌‌های بی‌معنی «ببخشید.... ببخشید» را تکرار کنید. باید از ته دل به عذرخواهی خودتان اعتقاد داشته باشید. شک نکنید که قطعاً روزی در کارتان اشتباه خواهید کرد. صرف‌نظر از اینکه به اشتباه خودتان اعتراف کنید یا خیر، اعضای تیم متوجه اشتباه شما خواهند شد. چه دربارۀ اشتباهتان صحبت کنید یا نه، اعضای تیم اشتباه شما را می‌بینند (و قطعاً دربارۀ آن پشت سر شما با همدیگر صحبت خواهند کرد). عذرخواهی هزینه‌ای ندارد. انسان‌‌ها احترام بسیار زیادی برای رهبری که به خاطر اشتباهش عذرخواهی می‌کند قائل هستند. برخلاف باور معمول، عذرخواهی هیچ‌چیز از شما کم نمی‌کند. برعکس معمولاً احترام بیشتری را بعد از عذرخواهی دریافت می‌کنید؛ چرا که با این کار شما نشان می‌دهید که یک رهبر منطقی و واقع‌بین و مطابق با اصول<span dir="ltr" class="calibre3"> HRT</span>، متواضع و فروتن هستید<span dir="ltr" class="calibre3">.</span></p>
	<p dir="rtl" class="block_40"> </p>
	<p dir="rtl" class="block_40"> </p>
	</body></html>
