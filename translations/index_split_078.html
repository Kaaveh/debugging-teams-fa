<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<h2 dir="rtl" class="block_75" id="toc_id_74">شرایطی که معمولاً وجود دارند</h2>
	<p dir="rtl" class="block_45">تمام خانواده‌‌‌های خوشحال مانند هم هستند، ولی هیچ دو خانوادۀ غمگینی شبیه هم نیستند<span dir="ltr" class="calibre3">.</span></p>
	<p dir="rtl" class="block_45">لئو تولستوی، از کتاب آناکارنینا</p>
	<p dir="rtl" class="block_39">راه‌‌‌های بی‌شماری برای یک سازمان یا شرکت وجود دارند تا جلوی موفقیت شما را بگیرند. این دست‌انداز‌‌‌ها معمولاً در یکی از این دو دسته قرار می‌گیرند: «انسان‌‌‌های بد، یا سازمان‌‌‌های بد.»</p>
	<h3 dir="rtl" class="block_47" id="toc_id_75">مدیر بد</h3>
	<p dir="rtl" class="block_39"><span class="text_13">توصیف ویژگی‌‌‌های یک مدیر بد، آسان نیست. فیلم‌‌‌ها و سریال‌‌‌های تلویزیونی مختلفی در راستای نکوهش مدیران بد در دنیا ساخته شده‌اند. بیشتر ما در زندگی کاری‌مان </span><span class="text_14">این تجربه را داشته‌ایم تا </span><span class="text_13">حداقل با یک مدیر بد </span><span class="text_14">سروکار داشته باشیم</span><span class="text_13">. یک مدیر نالایق به راحتی می‌تواند زندگی بهترین تیم‌‌‌های مهندسی را به جهنم تبدیل کند. در این فصل ویژگی‌‌‌هایی از مدیران بد را بررسی می‌کنیم که روی کار مهندس‌‌‌های تیم بیشترین تأثیر منفی را دارند</span><span class="text_13" dir="ltr">.</span></p>
	<p dir="rtl" class="block_39">معمول‌ترین خصوصیت مدیران نالایق، ترس از شکست است. این حس ناامنی و عدم اعتمادبه‌نفس باعث می‌شود که در مدیریت بسیار محافظه‌کار باشند. این رفتار معمولاً در تضاد مستقیم با عملکرد یک مهندس و ‌برنامه‌نویس است. اگر مدیر تیم به شما اجازۀ ریسک کردن ندهد، شما فرصتی برای پیاده‌سازی و یا امتحان کردن ایده‌‌‌هایتان نخواهید داشت و <i class="calibre10">نهایتاً محصولی را پیاده‌سازی می‌کنید که شخص دیگری آن را طراحی کرده است.<sup class="calibre6"><a id="back_note_82" href="index_split_191.html#note_82" title="82" class="noteref">82</a></sup></i></p>
	<p dir="rtl" class="block_39">عدم اعتمادبه‌نفس یک مدیر باعث می‌شود که همیشه خودش را در تمام مکالمات و ارتباطات شما با افراد خارج از تیم دخیل کند. در نتیجه مانع صحبتِ مستقیم شما با سایرین و خارج از سلسله‌مراتب فرماندهی می‌شود. چنین مدیری، رابطۀ شما با دیگران و مخصوصاً با سایر مدیران‌‌ را یک نوع نافرمانی و سرپیچی تلقی می‌کند. از شما توقع دارد که تمام ارتباطات شما از طریق او انجام شود تا اهمیت او برای همه روشن شده و قدرتش تثبیت شود<span dir="ltr" class="calibre3">.</span></p>
	<p dir="rtl" class="block_39">حتماً در مدرسه شعار «توانا بود هر که دانا بود» را بار‌ها شنیده‌اید. مدیر بد نیز با این شعار به خوبی آشناست، ولی با یک تفاوت کوچک: «او می‌خواهد تمام دانش را برای خودش نگه دارد و برای دانایی شما و در میان گذاشتن اطلاعات با شما اهمیتی قائل نیست؛ صرف‌نظر از اینکه گاهی اطلاعات بیشتر چقدر ممکن است کیفیت کار شما را بالا ببرد. چنین مدیری اطلاعات را از شما مخفی می‌کند تا مطمئن شود که همیشه در جریان جزئیات کار است و در تمام ‌‌‌تصمیم‌گیری‌‌‌ها حضور دارد. این اخلاق برای تثبیت قدرت مدیر بد مانع پیشرفت کار کل تیم می‌شود و به قیمت کم شدن سرعت توسعۀ ‌نرم‌افزار تمام می‌شود<span dir="ltr" class="calibre3">.</span></p>
	<p dir="rtl" class="block_40"> </p>
	<p dir="rtl" class="block_39"><img src="images/173.png" alt="Image" class="calibre43"/></p>
	<p dir="rtl" class="block_39">احتکار اطلاعات توسط مدیران نالایق، آن‌ها را تبدیل به تنها مجرای ارتباطی تیم می‌کنند که در نتیجه به آن‌ها این امکان را می‌دهد تا <i class="calibre10">اعتبار و امتیاز موفقیت‌‌‌های شما را به اسم خودشان تمام کنند<sup class="calibre6"><a id="back_note_83" href="index_split_192.html#note_83" title="83" class="noteref">83</a></sup>،</i> در حالی که اشتبا‌هات و شکست‌‌‌های شما (و حتی گاهی شکست‌‌‌های خودشان) را نیز به پای شما بنویسند. بار‌ها دیده شده که چنین مدیرانی به اعضای تیمشان صرفاً به عنوان ابزار و وسیله‌‌ای برای ارتقای شغلی خودشان نگاه می‌کنند. نه‌تنها هیچ اهمیتی برای پیشرفت کار، بلکه برای حس شادی و رضایت شغلی اعضای تیمشان نیز قائل نیستند<span dir="ltr" class="calibre3">.</span></p>
	<p dir="rtl" class="block_39">یکی از دوستان ما به اسم سوزان، چند سال با یک مدیر بد دست‌وپنجه نرم می‌کرد. مدیر سوزان بدون هیچ اطلاعات کمکی‌‌ای مسئولیت پروژه‌‌‌ها را به او می‌سپرد، هیچ توضیحی در راستای نحوۀ اجرای کار فراهم نمی‌کرد و هیچ شخص دیگری برای کمک یا اطلاعات بیشتر نیز معرفی نمی‌کرد. حتی اگر سوزان هیچ ایده‌‌ای از کار نداشت، این مدیر همچنان به این روش ادامه می‌داد. هدف او این بود که سوزان در طول مدت کارش و نیز برای برقراری ارتباط با سایر تیم‌ها به او وابسته باشد. با جلوگیری از هرگونه ارتباطی بین سوزان و افراد خارج از تیم اجازه نمی‌داد کسی متوجه شود که سوزان روی این پروژه کار می‌کند. بار‌ها سوزان با وجود تمام دست‌انداز‌های مدیرش موفق می‌شد به نحوی و هر طور شده نیازمندی‌‌‌های پروژه را درک کند و کار را به نتیجه برساند، ولی بعد‌ها متوجه می‌شد که مدیرش اعتبار کار سوزان را به اسم خودش تمام کرده است<span dir="ltr" class="calibre3">.</span></p>
	<p dir="rtl" class="block_39">در تضاد مستقیم با ویژگی‌‌‌های یک رهبر خدمتگزار که در فصل سوم بررسی کردیم، یک مدیر بد همیشه به دنبال این است که ببیند اعضای تیمش برای او چه کرده‌اند. او حتی با کم‌کاری‌‌‌های اعضای تیم نیز تا وقتی که تیم را به قهقرا نبرده‌اند، برخوردی نمی‌کند، چرا که این کار زحمت زیاد و امتیاز شخصی کمی دارد. همه‌چیز در این سؤال خلاصه می‌شود: آیا مدیرتان شما را نجات می‌دهد یا شما مدیرتان را نجات می‌دهید؟</p>
	<p dir="rtl" class="block_40"> </p>
	<p dir="rtl" class="block_40"> </p>
	</body></html>
