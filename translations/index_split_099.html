<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<p dir="rtl" class="block_88" id="calibre_pb_99">موانع استفاده از نرم‌افزار را بشناسید </p>
	<p dir="rtl" class="block_87">به کاربرانی فکر کنید که نخستین بار از نرم‌افزار شما استفاده می‌کنند. ورود به نرم‌افزار شما تا چه حد می‌تواند برای آن‌ها دشوار باشد؟ اگر کاربران به راحتی نتوانند محصول شما را امتحان کنند، نرم‌افزار شما را روی سیستم خود نگه نخواهند داشت. در نخستین مواجهه با نرم‌افزار، کاربر به دنبال مقایسۀ قابلیت‌های محصول شما با رقبا نیست. او فقط می‌خواهد کاری را سریع و بی‌دردسر به نتیجه برساند. </p>
	<p dir="rtl" class="block_87">برای درک بهتر موضوع به زبان‌های برنامه‌نویسی‌ای که برای نوشتن اسکریپت<sup class="calibre6"><a id="back_note_100" href="index_split_209.html#note_100" title="100" class="noteref">100</a></sup> استفاده می‌شوند توجه کنید. اکثر برنامه‌نویسان معتقدند که پرل یا پایتون<sup class="calibre6"><a id="back_note_101" href="index_split_210.html#note_101" title="101" class="noteref">101</a></sup> نسبت به پی. اچ. پی<sup class="calibre6"><a id="back_note_102" href="index_split_211.html#note_102" title="102" class="noteref">102</a></sup>، زبان‌های «بهتری» هستند. آن‌ها باور دارند برنامه‌هایی که به وسیلۀ پرل و پایتون و یا روبی<sup class="calibre6"><a id="back_note_103" href="index_split_212.html#note_103" title="103" class="noteref">103</a></sup>،<span dir="ltr" class="calibre3"> </span>نوشته شده‌اند در طولانی‌مدت قابلیت خوانایی و نگهداری راحت‌تری نسبت به پی. اچ. پی دارند؛ از مجموعه کتابخانه‌های بالغ‌تری برخوردارند و هنگام استفاده از اینترنت به طور ذاتی امنیت بیشتری دارند. با وجود این، می‌بینیم که زبان پی. اچ. پی حداقل برای برنامه‌نویسی‌های تحت وب محبوب‌تر است. چرا؟ چون هر دانش‌آموز دبیرستانی‌ای می‌تواند با کپی کردن کدهای دوستش وب‌سایت خودش را با پی. اچ. پی درست کند. برای یادگیری اولیه، نیازی به مطالعۀ هیچ کتاب یا حضور در هیچ کلاس درس طولانی‌ای و یا یادگیری الگوهای پیچیدۀ برنامه‌نویسی نیست. فقط کافی‌ست تا وب‌سایت خودتان را سر هم کنید و فوت و فن‌های پی. اچ. پی را از دوستانتان یاد بگیرید. </p>
	<p dir="rtl" class="block_87">یک مثال دیگر می‌تواند نرم‌افزارهای ویرایش متن باشد. آیا برنامه‌نویسان بهتر است از «ای‌مکس استفاده کنند یا وی‌آی»<sup class="calibre6"><a id="back_note_104" href="index_split_213.html#note_104" title="104" class="noteref">104</a></sup> ؟ اصلاً اهمیتی دارد؟ نه در واقع، ولی اصولاً چرا باید یک نفر یکی از این دو را به دیگری ترجیح دهد؟ یک حکایت واقعی: وقتی بِن در دورۀ یکِ کارآموزی در سال ۱۹۹۰ آموزش لینوکس را یاد گرفت، اولین بار نرم‌افزار ویرایش متن «وی‌آی» را باز کرد و در کمتر از بیست ثانیه کلافه شد. با اینکه می‌توانست بین مکان‌های مختلف فایل حرکت کند، ولی نمی‌توانست هیچ‌چیزی بنویسد!‌ البته که علاقه‌مندان «وی‌آی» می‌دانند برای نوشتن ابتدا باید وارد ادیت مود<sup class="calibre6"><a id="back_note_105" href="index_split_214.html#note_105" title="105" class="noteref">105</a></sup> یا حالت ویرایش شد. ولی این محدودیت می‌تواند یک تجربۀ نامطلوب برای تازه‌کاران ایجاد کند. وقتی بِن سراغ ای‌مکس رفت، به راحتی توانست همان ابتدا فایل مورد نظرش را ویرایش کند؛ چرا که تجربۀ کاربری ای‌مکس بسیار شبیه نرم‌افزار‌های ویرایش فایل خانگی نظیر ورد<sup class="calibre6"><a id="back_note_106" href="index_split_215.html#note_106" title="106" class="noteref">106</a></sup><span dir="ltr" class="calibre3"> </span>بود. بِن بعد از آنکه چند دقیقه با ای‌مکس کار کرد، خودش را طرف‌دار آن اعلام کرد. اگرچه این دلیل منطقی‌ای برای انتخاب یک نرم‌افزار نیست، ولی اتفاقی است که همیشه می‌افتد. <i class="calibre10">اولین دقیقۀ کار با یک محصول بسیار حیاتی است.<sup class="calibre6"><a id="back_note_107" href="index_split_216.html#note_107" title="107" class="noteref">107</a></sup></i></p>
	<p dir="rtl" class="block_87">البته که راه‌های دیگری برای خراب کردن برداشت‌های اولیۀ کاربران از نرم‌افزار نیز وجود دارند. وقتی اولین بار کاربر وارد نرم‌افزار می‌شود، یک فرم بزرگ و اجباری برای پر کردن و تنظیم مواردی که ترجیح می‌دهند، جلوی آن‌ها قرار ندهید. تحمیل ثبت‌نام و ایجاد حساب کاربری برای استفاده از نرم‌افزار هم خیلی جالب نیست. به کاربران القا می‌کند که باید تعهدی طولانی‌مدت بدهند، بدون آنکه حتی از سرویس استفاده کرده باشند. یک خط قرمز شخصی دیگر برای ما وقتی است که وب‌سایت‌ها در همان دو ثانیۀ اول درخواست می‌کنند تا برای خبرنامه‌هایشان نام‌نویسی کنیم. تمام این موارد باعث می‌شوند تا کاربران فریادزنان به سمت دیگری فرار کنند. </p>
	<p dir="rtl" class="block_2"><span class="text_43">یک مثال خوب از یک سرویس بدون محدودیت ورود شاید وب‌سایت </span><span class="text_43" dir="ltr">TripIt</span><span class="text_43"> باشد که برای مدیریت برنامه‌های سفری استفاده می‌شود. برای استفاده از این سرویس فقط کافی‌ست ایمیل‌های تأییدیۀ بلیت‌های هواپیما، رزرو هتل‌ و یا کرایه ماشین را به ایمیل </span><span class="text_44" dir="ltr"></span><a href="mailto:plans@tripit.com" class="calibre2"><span class="text_44"></span><span class="text_45">plans@tripit.com</span></a><span class="text_43"> بفرستید. همین!‌ در همان لحظه شما استفاده از خدمات وب‌سایت </span><span class="text_43" dir="ltr">TripIt</span><span class="text_43"> را آغاز کرده‌اید. سرویس برای شما یک حساب کاربری موقت درست می‌کند، ایمیل‌های شما را تجزبه و تحلیل می‌کند و یک صفحۀ منظم و زیبای برنامۀ سفر برای شما درست می‌کند. سپس یک ایمیل برای شما می‌فرستد و می‌گوید که کار شما آماده است. دقیقاً مشابه یک منشی شخصی کارهای شما را منظم می‌کند، در حالی که کل کاری که شما باید انجام می‌دادید این بود که چند تا ایمیل را برای آن‌ها بفرستید. بدون هیچ زحمتی شما وارد سیستم شده‌اید و از سرویس استفاده می‌کنید. اینجاست که دیگر شاید دوست داشته باشید حساب کاربری دائمی نیز بسازید. </span></p>
	<p dir="rtl" class="block_87">اگر از موانع ورودی نرم‌افزار خود مطمئن نیستید، سعی کنید چند آزمایش ساده انجام دهید. نرم‌افزار خود را به تعدادی انسان عادی (هم فنی و هم غیر فنی)‌ بدهید و نحوۀ استفادۀ آن‌ها از کارتان را در حدِ یکی دو دقیقه مشاهده کنید. احتمالاً از چیزی که می‌بینید شگفت‌زده خواهید شد. </p>
	<p dir="rtl" class="block_2"> </p>
	<p dir="rtl" class="block_2"> </p>
	</body></html>
