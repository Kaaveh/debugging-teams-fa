<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<h3 dir="rtl" class="block_30" id="toc_id_9">یادگیری سریع از اشتباهات</h3>
	<p dir="rtl" class="block_14">یک داستان معروف و شاید کلیشه‌ای در دنیای بازار، در مورد مدیری وجود دارد که با یک اشتباه بزرگ باعث می‌شود شرکتی که در آن کار می‌کند ۱۰ میلیون دلار ضرر کند. روز بعد با ناراحتی وارد دفتر شده و شروع به جمع کردن وسایلش می‌کند. همان ‌طور که انتظار داشت، به او می‌گویند مدیرعامل در دفترش منتظر اوست. با ناراحتی و خیلی آرام وارد دفتر شده و یک برگ کاغذ به مدیرعامل تحویل می‌دهد. وقتی مدیرعامل می‌پرسد این چیست؟‌ جواب می‌دهد: «استعفانامۀ من. مگه نمی‌خواین من رو اخراج کنید؟‌» مدیرعامل در کمال ناباوری پاسخ می‌دهد: <i class="calibre10">«اخراج کنم؟! من همین الان ۱۰ میلیون دلار خرج تجربه و آموزش تو کردم. حالا اخراجت کنم؟!»<sup class="calibre6"><a id="back_note_35" href="index_split_144.html#note_35" title="35" class="noteref">35</a></sup></i></p>
	<p dir="rtl" class="block_14">مطمئناً اغراق در این داستان زیاد است، ولی نکته این است که مدیرعاملِ این داستان به خوبی می‌داند اخراج مدیری که اشتباه کرده، نه‌تنها ۱۰ میلیون دلار ضرر را برنمی‌گرداند، بلکه باعث می‌شود شرکت یک مدیر خوب را نیز از دست بدهد که به خاطر تجربه‌ای که به دست آورده، مطمئناً اشتباهش را تکرار نخواهد کرد.</p>
	<p dir="rtl" class="block_14">یکی از شعارهای مورد علاقۀ ما در گوگل این بود:‌ «گزینۀ شکست، همیشه روی میز موجوده.» باور شرکت این بود که اگر شما هر از گاهی شکست نخورید، یعنی به اندازۀ کافی در کارتان ابتکار نداشتید و ریسک نکردید. شکست خوردن، یک فرصت طلایی است برای یادگیری و بهتر شدن در تلاش‌های بعدی. یک جمله که به توماس ادیسون نسبت داده شده، این‌طور می‌گوید:‌ «من اگر ده‌ هزار راه پیدا کنم که هیچ‌کدام به نتیجه نرسند، شکست نخورده‌ام و دل‌سرد نمی‌شوم، چون هر تلاش اشتباهی که تمام می‌شود، یک قدم من را به هدف نزدیک‌تر می‌کند.»</p>
	<p dir="rtl" class="block_14">در بخش گوگل ایکس<sup class="calibre6"><a id="back_note_36" href="index_split_145.html#note_36" title="36" class="noteref">36</a></sup>، که بیشتر پروژه‌های آینده‌نگرانه مثل گوگل گلس<sup class="calibre6"><a id="back_note_37" href="index_split_146.html#note_37" title="37" class="noteref">37</a></sup> و ماشین‌های خودران در آنجا انجام می‌شود، شکست‌ به صورت عمدی، جزئی از سیستم تشویقی پیش‌بینی شده است. اعضای تیم‌ها مدام ترغیب می‌شوند تا ایده‌های دیوانه‌وار همدیگر را به چالش بکشانند. هر کس به تعداد دفعاتی که در طول یک زمان مشخص، عدم موفقیت یک ایدۀ جدید را ثابت می‌کند، پاداش می‌گیرد و حتی با سایرین رقابت می‌کند. فقط وقتی هیچ‌کس نمی‌تواند تحت هیچ شرایطی یک ایدۀ جدید را رد کند، ایده وارد مرحلۀ پیاده‌سازی اولیه می‌شود.</p>
	<p dir="rtl" class="block_14">راز یادگیری از اشتباهات این است که تجربیات را خوب و دقیق ثبت کنید. در دنیای کسب و کار به این نوع بررسی علت و معلول وقوع یک اشتباه، «کالبدشکافی» گفته می‌شود. کالبدشکافی‌های اشتباهات خود را مکتوب کنید. این کار را با دقت مضاعفی انجام دهید و اطمینان حاصل کنید که نوشتۀ شما یک لیست به‌دردنخور از عذر و بهانه‌های الکی نباشد. یک کالبدشکافی مناسب، همیشه درس‌هایی را که آدم از اشتباهاتش یاد می‌گیرد دقیق توضیح می‌دهد و کارهایی را که لازم است در نتیجۀ این دروس، شروع شوند یا تغییر کنند لیست می‌کند. حتماً این نوشته را جایی در دسترس قرار داده و مطمئن شوید کارهایی که نوشتید پیگیری خواهند شد. به یاد داشته باشید که نوشتن اشتباهات کمک می‌کند تا سایرین نیز (چه الان و چه در آینده) از اشتباهات شما درس بگیرند و تاریخ را تکرار نکنند. ردپاهای خودتان را پاک نکنید. برعکس آن‌ها را شفاف و پررنگ کنید تا راهنمایی برای بقیه باشند.</p>
	<p dir="rtl" class="block_14">گزارش کالبدشکافی خوب، شامل موارد زیر است:</p>
	<ul class="list_">
	<li dir="rtl" class="block_15"><span dir="rtl" class="calibre3">تاریخچۀ اتفاقات: ‌از زمان پیدا شدن اشتباه یا حادثه تا ارائۀ راه‌حل</span></li>
	<li dir="rtl" class="block_21"><span dir="rtl" class="calibre3">عامل اولیۀ اتفاق یا اشتباه</span></li>
	<li dir="rtl" class="block_21"><span dir="rtl" class="calibre3">برآورد دقیق هزینه و آسیب ایجاد شده</span></li>
	<li dir="rtl" class="block_21"><span dir="rtl" class="calibre3">مجموعه موارد تحت اقدام سریع برای غلبۀ فوری بر مسئله</span></li>
	<li dir="rtl" class="block_21"><span dir="rtl" class="calibre3">مجموعه موارد جهت اقدام برای جلوگیری از اشتباه مشابه در آینده</span></li>
	<li dir="rtl" class="block_21"><span dir="rtl" class="calibre3">درس‌هایی که از اتفاق گرفته شده</span></li>
</ul>
	<p dir="rtl" class="block_36"> </p>
	<p dir="rtl" class="block_36"> </p>
	</body></html>
