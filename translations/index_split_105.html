<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<p dir="rtl" class="block_88" id="calibre_pb_105">پیچیدگی‌ها را مخفی کنید </p>
	<p dir="rtl" class="block_87">ممکن است بگویید: «نرم‌افزار من پیچیده است. مسائل سخت و دشواری را حل می‌کند. چرا باید پیچیدگی‌هایش را مخفی کنیم؟» نگرانی شما منطقی است. ولی در عین حال یکی از اصلی‌ترین چالش‌های طراحی یک محصول خوب دقیقاً همین موضوع است. یک طرح ظریف، موضوعات ساده را ساده و مسائل دشوار را قابل‌حل جلوه می‌دهد. نرم‌افزار شما حتی اگر روی مسئلۀ پیچیده‌ای کار می‌کند، باید ظاهری مطمئن و یکپارچه داشته باشد. باز هم باید روی احساسات کاربران تمرکز کرد. </p>
	<p dir="rtl" class="block_87">دشواری و پیچیدگی نرم‌افزار را پشت صحنه پنهان کنید تا محصول به ظاهر ساده و روان به نظر بیاید. </p>
	<p dir="rtl" class="block_87">یک بار دیگر به شرکت اپل دقت کنید. طراحی محصولات در اپل، خارق‌العاده است. یکی از ذکاوتمندانه‌ترین کارهایی که اپل در طراحی انجام داد وقتی بود که مسئلۀ مدیریت فایل‌های موسیقی <span dir="ltr" class="calibre3">MP3</span> را با خلاقیت حل کرد. قبل از به وجود آمدن آیپاد<sup class="calibre6"><a id="back_note_119" href="index_split_228.html#note_119" title="119" class="noteref">119</a></sup>، بازیچه‌های زیادی سعی کردند که برای مدیریت فایل‌های <span dir="ltr" class="calibre3">MP3</span> راه‌حلی ارائه دهند؛ ولی هوشمندی اپل در این بود که متوجه شد دسته‌بندی این فایل‌ها پیچیده‌تر از آن است که بتوان به راحتی روی صفحه‌های کوچک دستگاه‌های قابل‌حمل انجام داد. بنابراین با معرفی آی‌تونز<sup class="calibre6"><a id="back_note_120" href="index_split_229.html#note_120" title="120" class="noteref">120</a></sup> راه‌حل را به صفحه نمایش‌های بزرگ‌تر منتقل کردند. به کمک کامپیوتر خود که صفحه نمایش بزرگ، ماوس و کیبورد راحت‌تری دارد، فایل‌های <span dir="ltr" class="calibre3">MP3</span> خود را مرتب و منظم می‌کنید و از آیپاد فقط برای پخش استفاده می‌کنید. در نتیجه آیپاد یک دستگاه ساده، ظریف و زیبا خواهد بود و شما هم مشکل مرتب کردن فایل‌های موسیقی را نخواهید داشت. </p>
	<p dir="rtl" class="block_87">سرویس جست‌وجوی گوگل یک مثال دیگر از مخفی کردن پیچیدگی‌هاست. از دید کاربران، گوگل تقریباً هیچ مانعی برای ورود و استفاده ندارد. فقط و فقط یک جعبۀ جادویی ساده برای تایپ کردن وجود دارد. پشت این جعبۀ جادویی ولی هزاران سرور در اقصی‌نقاط دنیا به ازای هر یک دکمه‌ای که فشار می‌دهید در حال پردازش و جست‌وجو هستند. وقتی که دکمۀ جست‌وجو را فشار می‌دهید، جست‌وجوی شما از قبل انجام شده و آماده است. پیچیدگی تکنولوژی و پردازشی که پشت صحنه انجام می‌شود، حیرت‌آور است، ولی تمام آن از دید کاربر پنهان است. <i class="calibre10">مثل یک شعبده عمل می‌کند.<sup class="calibre6"><a id="back_note_121" href="index_split_230.html#note_121" title="121" class="noteref">121</a></sup></i> هدف طراحان نرم‌افزار باید پنهان کردن پیچیدگی‌های نرم‌افزاری مثل گوگل باشد که مظهری بدون حریف و کاملاً ساده است. </p>
	<p dir="rtl" class="block_87">از همۀ این حرف‌ها گذشته، باید توجه داشت که در بحث مخفی کردن پیچیدگی باید متوجه یک استثنا هم بود. با وجود اینکه پنهان کردن پیچیدگی همیشه قابل ستایش است، ولی نباید تبدیل به ابزاری برای بستن دستان همۀ کاربران شود. پوشاندن پیچیدگی‌ها تقریباً همیشه باعث ایجاد لایه‌های انتزاعی خلاقانه می‌شود که مانند پرده روی هستۀ نرم‌افزار شما قرار می‌گیرند. به عنوان یک مهندس نرم‌افزار باید توجه داشته باشید که این لایه‌ها خواه‌ناخواه روزی بالاخره کنار خواهند رفت. ممکن است این نفوذ چیزی ساده مثل یک پیام اِرور 404 از سوی سرویس وب باشد. وحشت نکنید!‌ برعکس از چنین نفوذهایی با ارائۀ راه‌حل‌های مناسب استقبال کنید. یک راه مناسب برای این کار مثلاً این است که برای سایر برنامه‌نویسان <span dir="ltr" class="calibre3">API</span>های مناسب ارائه دهید تا بتوانند به کمک نرم‌افزارهای خودشان با سیستم شما ارتباط برقرار کنند. یا برای آن دسته از کاربران که دانش فنی بیشتری دارند، یک نسخه یا واسط کاربری مخصوص متخصصان ارائه دهید تا بتوانند روی محصول شما کنترل بیشتری داشته باشند و پرده‌هایی که پیچیدگی‌ها را پوشانده‌اند کنار بزنند. </p>
	<p dir="rtl" class="block_87">علاوه بر اینکه واسط کاربری باید قابل انعطاف باشد و قابلیت تغییر شکل داشته باشد، لازم است که داده‌های کاربران نیز همیشه به سادگی در دسترس باشند. فیتز همیشه وسواس زیادی روی «آزادی داده» در محصولات گوگل داشت، به این معنی که کاربران باید بتوانند به راحتی داده‌های خودشان را از نرم‌افزار خارج کرده و هر کاری که دوست داشته باشند با آن انجام دهند. یک نرم‌افزار صرف‌نظر از سادگی و یکپارچگی، هیچ‌وقت نباید کاربران را درون خود زندانی کند. با اجازۀ دسترسی آزادانۀ کاربران به داده‌هایشان، منصفانه رقابت کنید. کاربران از نرم‌افزار شما به این دلیل استفاده می‌کنند که دلشان می‌خواهد، نه اینکه مجبورند. سعی کنید تا کاربران به شما اعتماد کنند. اعتماد، باارزش‌ترین دارایی شماست که جلوتر درباره‌اش بیشتر صحبت خواهیم کرد. </p>
	<p dir="rtl" class="block_2"> </p>
	<p dir="rtl" class="block_2"> </p>
	<p dir="rtl" class="block_2"> </p>
	<p dir="rtl" class="block_2"> </p>
	</body></html>
