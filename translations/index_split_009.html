<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<h2 dir="rtl" class="block_30" id="toc_id_6">اسطورۀ نبوغ</h2>
	<p dir="rtl" class="block_14">هر دوی ما در طول سال‌های دهۀ 90 در شیکاگو زندگی می‌کردیم و شاهد قهرمانی‌های متعدد تیم <i class="calibre10">شیکاگو بولز</i><sup class="calibre6"><a id="back_note_13" href="index_split_122.html#note_13" title="13" class="noteref">13</a></sup> در بسکتبال بودیم. تلویزیون ملی پر شده بود از داستان‌های افتخارات این تیم فوق‌العاده. ولی رسانه‌ها بیشتر روی چه چیزی تمرکز می‌کردند؟ ستارۀ خارق‌العادۀ تیم، <i class="calibre10">مایکل جردن</i>! نه کل تیم. هر بسکتبالیستی در دنیا دوست داشت که بتواند مثل ام. جِی بشود. ما رقصیدن مایکل جردن با سایر بازیکن‌ها را در زمین می‌دیدیم. ام. جِی همه‌جا بود: در تبلیغات تلویزیونی، یا حتی فیلم‌های درِ پیتی که در آن‌ها با شخصیت‌های کارتونی بسکتبال بازی می‌کرد. او یک ستاره بود. هر بچه‌ای که در هر محله‌ای بسکتبال بازی می‌کرد، آرزو داشت وقتی بزرگ شد جای مایکل جردن را بگیرد.</p>
	<p dir="rtl" class="block_14">‌برنامه‌نویس‌ها هم در تلاش برای پیدا کردن و پرستش بت‌های قهرمان، طبیعت مشابهی دارند. <i class="calibre10">لینوس تروالدز</i>، <i class="calibre10">ریچارد استالمن</i>، <i class="calibre10">بیل گیتس</i>، همه قهرمانانی هستند که با شاهکارهایشان دنیا را تغییر دادند. لینوس تروالدز به تنهایی لینوکس را ساخت، مگر نه؟</p>
	<p dir="rtl" class="block_17"><span dir="ltr" class="calibre3"><a target="&quot;_blank&quot;" href="https://github.com/sabajamalian/debugging-teams-fa/blob/master/static/photos/chapter-1/34.png" class="calibre2"><img src="images/image-3.png" alt="photo 34" class="calibre11"/></a></span></p>
	<p dir="rtl" class="block_23"> </p>
	<p dir="rtl" class="block_14">ولی واقعیت این است که لینوس صرفاً کد مقدماتی یک هستۀ مشابه <i class="calibre10">یونیکس</i><sup class="calibre6"><a id="back_note_14" href="index_split_123.html#note_14" title="14" class="noteref">14</a></sup> را به عنوان یک نمونه کار نوشت و آن را برای یک سری آدم ایمیل کرد. البته که کار کمی نبود و یک موفقیت بزرگ به حساب می‌آمد. ولی کاری که کرد صرفاً یک قسمت کوچک از کل ماجرا بود. لینوکس صدها برابر بزرگ‌تر از این حرف‌هاست و صدها شخص باهوش آن را توسعه داده‌اند. دستاورد واقعی لینوس این بود که این گروه از افراد را هماهنگ و رهبری کرد. لینوکس نهایتاً نتیجۀ درخشان این تلاش گروهی به حساب می‌آمد (ضمن اینکه خود یونیکس را هم در اصل یک گروه نخبه در <span dir="ltr" class="calibre3">Bell Labs</span> نوشته بودند؛ نه فقط <i class="calibre10">کن تامسون</i> و <i class="calibre10">دنیس ریچی</i>).</p>
	<p dir="rtl" class="block_16"><span class="text_17">یک مثال مشابه دیگر: آیا </span><span class="text_18">استالمن</span><span class="text_17"> شخصاً تمام مجموعه ‌نرم‌افزارهای بنیاد </span><span class="text_18">‌نرم‌افزار آزاد<sup class="calibre6"><a id="back_note_15" href="index_split_124.html#note_15" title="15" class="noteref">15</a></sup></span><span class="text_19"> </span><span class="text_17">را نوشته است؟ او نخستین نسل از ‌نرم‌افزار </span><span class="text_18">ای‌مکس</span><span class="text_17"><sup class="calibre6"><a id="back_note_16" href="index_split_125.html#note_16" title="16" class="noteref">16</a></sup> را نوشت. ولی صدها شخص دیگر پشت سایر ‌نرم‌افزارهایی مثل </span><span class="text_18">بَش</span><span class="text_17"><sup class="calibre6"><a id="back_note_17" href="index_split_126.html#note_17" title="17" class="noteref">17</a></sup> یا </span><span class="text_18">جی. سی. سی</span><span class="text_17"><sup class="calibre6"><a id="back_note_18" href="index_split_127.html#note_18" title="18" class="noteref">18</a></sup> هستند که روی لینوکس اجرا می‌شوند. استیو جابز کل تیمی را هدایت می‌کرد که </span><span class="text_18">مکینتاش</span><span class="text_17"><sup class="calibre6"><a id="back_note_19" href="index_split_128.html#note_19" title="19" class="noteref">19</a></sup> را ساختند، و همچنین اگرچه بیل گیتس، یک مفسر </span><span class="text_18">اینترپرتر</span><span class="text_17"><sup class="calibre6"><a id="back_note_20" href="index_split_129.html#note_20" title="20" class="noteref">20</a></sup> برای زبان ‌برنامه‌نویسی بِیسیک نوشت که قابلیت اجرا روی کامپیوترهای ابتدایی خانگی را داشت، ولی دستاورد اصلی او تأسیس یک شرکت بزرگ بود که حول محوریت زبان برنامه‌نویسیِ </span><span class="text_18">ام. اس. داس</span><span class="text_17"><sup class="calibre6"><a id="back_note_21" href="index_split_130.html#note_21" title="21" class="noteref">21</a></sup> به موفقیت رسید. با وجود این، همۀ این افراد به نمایندگی از یک سری موفقیت جمعی، تبدیل به نمادهایی همیشگی شدند.</span></p>
	<p dir="rtl" class="block_14">مایکل جردن چطور؟ او هم همین<span dir="ltr" class="calibre3"> </span>طور. ما از او یک بت می‌سازیم، ولی واقعیت این است که او به تنهایی تمام بازی‌های تیمشان را پیروز نشده است. نبوغ واقعی او در این بود که می‌توانست به خوبی با هم‌تیمی‌هایش بازی کند. مربی تیمشان، فیل جکسون، بسیار زرنگ بود. ترفند مربی‌گری او شگفت‌آور است. او به خوبی می‌دانست که یک بازیکن به تنهایی نمی‌تواند باعث قهرمانی شود. بنابراین او یک تیم رؤیایی با محوریت مایکل جردن را گردآوری کرد. تیم او مثل ماشینی که خوب روغن‌کاری شده باشد، روان بود و اگر نگوییم خیلی بیشتر، حداقل این تیم اندازۀ خود مایکل جردن چشمگیر بود.</p>
	<p dir="rtl" class="block_14">خوب پس چرا ما در تمام این داستان‌ها، از اشخاص بت می‌سازیم؟ چرا توجه ما آدم‌ها جلب محصولاتی می‌شود که یک آدم معروف از آن‌ها تعریف کرده باشد؟ چرا دوست داریم لباس یا کفش مایکل جردن را داشته باشیم؟‌</p>
	<p dir="rtl" class="block_14">شهرت، می‌تواند یک دلیل خیلی بزرگ برای این کار باشد. انسان‌ها به طور غریزی به دنبال رهبر و یا یک الگو می‌گردند تا از او یک بت بسازند و سعی کنند شبیه او رفتار کنند. همۀ ما نیاز به قهرمانانی داریم که از آن‌ها الهام بگیریم. دنیای ‌برنامه‌نویسی هم از این قضیه مستثنا نیست. شهرت در دنیای تکنولوژی یک مفهوم کاملاً شناخته‌شده است و همۀ ما دوست داریم چیزی را توسعه بدهیم که دنیا را عوض کند، یا یک زبان ‌برنامه‌نویسی فوق‌العاده طراحی کنیم.</p>
	<p dir="rtl" class="block_14">ته دل همۀ ما آرزویی نهفته است، برای اینکه روزی از ما به عنوان یک نابغه یاد کنند. رؤیا و خیال‌پردازی شما این است که روزی یک ایدۀ ناب به ذهنتان خطور کند. به غار تنهایی خودتان بروید و برای هفته‌ها یا ماه‌ها، ایده‌ای را پیاده‌سازی کنید که به ذهنتان رسیده است. سپس این ایدۀ ناب را در دنیا رها کنید تا همه انگشت به دهان به نبوغتان خیره بمانند. همۀ همکارهای شما تحت‌تأثیر این هوش و ذکاوت استثنایی قرار بگیرند و به صف بایستند تا این ‌نرم‌افزار را ببینند. شهرت و ثروت هم طبیعتاً با همۀ این‌ها خودش را به شما نشان می‌دهد.</p>
	<p dir="rtl" class="block_14">قصد جسارت نداریم، ولی بیایید واقع‌بینانه به قضیه نگاه کنیم، شما احتمالاً یک نابغه نیستید. بله ما مطمئنیم که شما یک خانم یا آقای باهوش هستید، ولی می‌دانید که نابغه‌های واقعی چقدر کمیاب هستند؟ بله، متوجه هستیم که شما کدنویسی بلدید، که مهارت آسانی نیست و خوب این ویژگی شما را در گروه افراد نسبتاً باهوش جامعه قرار می‌دهد. اصلاً حتی اگر فرض کنیم شما یک نابغۀ ناب هستید،‌ باز هم این به تنهایی کافی نیست. نابغه‌ها هم اشتباه می‌کنند. همچنین، داشتن یک ایدۀ ناب و مهارت خارق‌العادۀ ‌برنامه‌نویسی به این معنی نیست که لزوماً ‌نرم‌افزار نهایی به موفقیت خواهد رسید. این توانایی شما در همکاری کردن با بقیه است که می‌تواند باعث شود شما در کارتان یک آدم موفق یا ناموفق شوید.</p>
	<p dir="rtl" class="block_14">کاملاً مشخص است که افسانۀ وجودِ یک نابغۀ خارق‌العاده همچنان از عدم اعتمادبه‌نفس ما نشئت می‌گیرد. بیشتر ‌برنامه‌نویس‌ها از به اشتراک گذاشتن کاری که به تازگی شروع کردند صرفاً به این دلیل واهمه دارند که حس می‌کنند همکارها اشتباهاتشان را می‌بینند و متوجه می‌شوند که آن‌ها یک نابغۀ تمام‌عیار نیستند.</p>
	<p dir="rtl" class="block_14">یک بار یک ‌برنامه‌نویس در وبلاگ «بِن» گفت:‌</p>
	<p dir="rtl" class="block_31">«من واقعاً اعتمادبه‌نفسم را به کلی از دست می‌دهم وقتی حس می‌کنم آدم‌ها قراره کار من رو قبل از اینکه به اتمام برسه ببینند. حس می‌کنم به شدت کار من رو قضاوت خواهند کرد و فکر می‌کنند من چقدر احمقم.»</p>
	<p dir="rtl" class="block_14"><span class="text_13">این حس، به شدت بین ‌برنامه‌نویس‌ها متداول است، و واکنش طبیعی این است که در غار تنهایی خودتان پنهان شده و مدام کار کنید و کار کنید و کار. هیچ‌کس</span><span class="text_21"> </span><span class="text_14">خرابکاری‌های</span><span class="text_13"> شما را نخواهد دید و شما همیشه این شانس را خواهید داشت تا موقعی از کارتان پرده‌برداری کنید که کامل شده باشد. این‌قدر در خلوت خودتان یواشکی کار کنید تا نتیجه بی‌نقص و بی‌عیب شود.</span></p>
	<p dir="rtl" class="block_14">یک دلیل دیگر برای پنهان کردن کار می‌تواند نگرانی از این موضوع باشد که ‌برنامه‌نویس دیگری از کار شما ایده بگیرد و قبل از اینکه شما فرصت کنید اجرای آن را تمام کنید، او ایدۀ شما را عملی کند. با مخفی کردن کارتان، یک‌جورهایی از ایده‌تان حفاظت می‌کنید.</p>
	<p dir="rtl" class="block_14">می‌دانیم که الان احتمالاً به چه چیزی فکر می‌کنید:‌ «خوب که چی؟ آدم اجازه نداره هر طوری که دوست داشته باشه کار کنه؟!»‌</p>
	<p dir="rtl" class="block_14">خوب راستش نه!‌ توی این مورد خاص ما شدیداً معتقدیم که این کار شما یک اشتباه بزرگ است. در ادامه دلیل این عقیده را توضیح می‌دهیم.</p>
	<p dir="rtl" class="block_32"> </p>
	<p dir="rtl" class="block_23"> </p>
	</body></html>
