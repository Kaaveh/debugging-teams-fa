<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<h3 dir="rtl" class="block_42" id="toc_id_42">کاتالیزور باشید</h3>
	<p dir="rtl" class="block_39">کاتالیزور در علم شیمی، ماده‌ای است که سرعت یک واکنش را بیشتر می‌کند، ولی خود در واکنش شرکت نمی‌کند. یکی از روش‌‌های کاتالیزورها (مثل آنزیم‌‌ها) این است که عناصر شرکت‌کننده در واکنش را به همدیگر نزدیک می‌کنند تا در محیط یک محلول پخش و دور از هم نباشند. وقتی که کاتالیزور عناصر را گرد هم می‌آورد، احتمال رخداد واکنش‌‌های شیمیایی افزایش پیدا می‌کند. این همان نقشی است که شما باید به عنوان رهبر برای اعضای تیمتان ایفا کنید. راه‌‌های زیادی برای انجام این کار وجود دارند<span dir="ltr" class="calibre3">.</span></p>
	<p dir="rtl" class="block_39">یکی از وظایف رایج هر رهبری این است که کمک کند تا اعضای تیم بر سر موضوعات مختلف به توافق برسند. برای این کار گاهی لازم است که شما کنترل بحث‌‌ها را از ابتدا تا انتها به دست بگیرید و گاهی لازم است که فقط بحث را کمی در جهت مناسب هدایت کنید. مدیرانی که خود را در جایگاه رهبری یک تیم می‌بینند ولی به طور رسمی وظیفۀ رهبری را به عهده نگرفته‌اند، معمولاً از این مهارت خیلی استفاده می‌کنند؛ چرا که با این روش آن‌ها بدون آنکه مستقیماً اختیار عمل را به دست بگیرند می‌توانند جهت‌گیری تیم را رهبری کنند. اگر اختیار عمل به طور رسمی با شما باشد، راحت‌تر می‌توانید مسیر بهتر را به تیمتان دیکته کنید. ولی این‌طور امر و نهی کردن نمی‌تواند به اندازۀ رسیدن به یک اجماع تیمی مفید و مؤثر باشد. اگر اعضای تیم شما به دنبال این باشند که با سرعت بیشتری پیش بروند، ممکن است داوطلبانه اختیار بعضی از تصمیم‌گیری‌‌ها را به عهدۀ رهبر فنی تیم بگذارند. اگرچه ممکن است ظاهراً دیکتاتوری به نظر بیاید، ولی اگر داوطلبانه باشد این هم خود نوعی توافق و اجماع تیمی است<span dir="ltr" class="calibre3">.</span></p>
	<p dir="rtl" class="block_45"><b class="calibre1">محل نشانه‌گذاری با گچ را بدانید</b> </p>
	<p dir="rtl" class="block_45">داستانی دربارۀ یک مکانیک بازنشسته وجود دارد که در کار خود بسیار ماهر و زبردست بود. یکی از شرکت‌‌های قبلی او دچار مشکلی در یکی از سیستم‌‌هایشان شده بود که هیچ‌کدام از کارمندان نتوانسته بودند مسئله را حل کنند. بنابراین با استاد مکانیک بازنشسته تماس گرفتند تا شاید او بتواند مشکل را پیدا کند. استاد آمد و دستگاه را به دقت بررسی کرد، به صداهایی که از دستگاه بیرون می‌آمد گوش داد و در نهایت یک تکه گچ از روی زمین برداشت و یک ضربدر را روی قسمتی از دستگاه نشانه‌گذاری کرد. سپس به کادر فنی گفت که دقیقاً در همین محل یک قطعه سیم پاره شده و نیاز به تعمیر دارد. آن‌ها همان ناحیه از دستگاه را باز کردند، قطعه سیم را تعمیر کردند و مشکل دستگاه را حل کردند. چند وقت بعد مدیرعامل شرکت، رسیدِ هزینۀ کار را که شامل مبلغ ۱۰,۰۰۰ دلار بود دریافت کرد و با تعجب از استاد خواست که ریز جزئیات هزینه‌‌ها را لیست کند تا ببیند که چرا یک ضربدر گچی این‌قدر گران تمام شده است. استاد مکانیک بازنشسته در جواب گفت:‌ ۱ دلار هزینۀ گچ. ۹,۹۹۹ دلار هزینۀ اینکه فهمیدم کجا را باید علامت بزنم. این داستان برای ما نشان‌دهندۀ اهمیت دانش و ذکاوت است. اینکه یک تغییر هر چند کوچک ولی ظریف و با دقت می‌تواند تأثیرات بسیار بزرگی را به همراه داشته باشد. بِن، در نحوۀ مدیریتش از این تکنیک خیلی استفاده می‌کند. او اعضای تیمش را سوار بر یک بالن بسیار بزرگ و در حال پرواز تصور می‌کند. به جای اینکه تک‌تک حرکات و تصمیم‌گیری‌‌های افراد را مدیریت کند، بیشتر مدت زمان هفته را با دقت تیمش را زیر نظر می‌گیرد. سپس در پایان هفته با یک تکه گچ یک ضربدر کوچک و دقیق روی نقطه‌ای از بالن می‌گذارد و با یک ضربۀ آرام ولی حیاتی به آن نقطه، مسیر حرکت بالن را تنظیم می‌کند<span dir="ltr" class="calibre3">.</span></p>
	<p dir="rtl" class="block_39">گاهی اوقات تیم شما بر سر آنچه که باید انجام دهند توافق و اجماع کلی دارند، ولی در طول مسیر با موانعی برخورد می‌کنند و گیر می‌افتند. این موانع می‌توانند فنی باشند یا مربوط به یک شرکت و سازمان. یکی دیگر از مهارت‌‌های معمول در رهبری تیم‌‌ها این است که بتوانید این موانع را از سر راه تیمتان بردارید. بعضی اوقات برای اعضای تیم شما غیرممکن است که بتوانند دست‌اندازها را بردارند، در حالی که شما به راحتی می‌توانید مشکلشان را حل کنید. تلاش کنید تا تیم شما همیشه بداند که با کمال میل توانایی‌‌های خودتان را به کار می‌گیرید تا موانع سر راهشان را از بین ببرید<span dir="ltr" class="calibre3">.</span></p>
	<p dir="rtl" class="block_39">یک بار اعضای تیم فیتز چندین هفته درگیر سروکله زدن با واحد حقوقی شرکت بودند و وقتی احساس کردند کاملاً به بن‌بست رسیده‌‌‌اند، نزد فیتز آمدند. از آنجا که فیتز دقیقاً می‌دانست چه شخصی در شرکت مسئول این کار است، مشکل تیم را در کمتر از دو ساعت حل کرد. در یک مثال دیگر، تیم بِن به دنبال مقداری ظرفیت سخت‌افزاری بودند که از هیچ‌جا نمی‌توانستند آن را تهیه کنند. خوشبختانه بِن با یک تیم دیگر در شرکت تماس گرفت و توانست همان بعدازظهر ظرفیت سخت‌افزاری را برای تیمش فراهم کند. بار دیگر یکی از مهندسین فیتز در فهم یک قطعه کد جاوا دچار مشکل شده بود. فیتز اگرچه خود متخصص جاوا نبود، ولی ارتباطی بین عضو تیمش و یک مهندس متخصص جاوا از تیمی دیگر برقرار کرد تا مشکل حل شود. لزومی ندارد که شما جواب همۀ سؤال‌‌ها را بدانید. معمولاً فقط کافی‌ست افرادی را بشناسید که در جواب سؤال‌ها بتوانند به شما کمک کنند. بیشتر اوقات شناختن شخص مناسب از دانستن جواب درست باارزش‌تر و مفید‌تر است<span dir="ltr" class="calibre3">.</span></p>
	<p dir="rtl" class="block_40"> </p>
	<p dir="rtl" class="block_40"> </p>
	</body></html>
