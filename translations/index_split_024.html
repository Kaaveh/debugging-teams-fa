<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<h2 dir="rtl" class="block_42" id="toc_id_14">چرا باید به فرهنگ تیمی اهمیت داد؟</h2>
	<p dir="rtl" class="block_39">جواب کوتاه این است که اگر به فرهنگ تیمتان توجه نکنید، خیلی زود انسان‌هایی که صرفاً اعتمادبه‌نفس بیشتر یا نظر و صدای بلندتری دارند، فعالیت‌های تیم شما را تحت‌الشعاع قرار می‌دهند. البته ممکن است نتیجه خیلی هم بد نشود و به طور اتفاقی تیم شما با یک فرهنگ سالم، خیلی کارآمد به وظایفش ادامه دهد. ولی اکثر اوقات خوش‌شانس نخواهید بود و متوجه می‌شوید که انرژی زیادی که تیم می‌توانست صرف طراحی و پیاده‌سازی ‌‌نرم‌افزار کند، برای بحث و جدل‌های الکی هدر داده است. از سوی دیگر، باید برای داشتن فرهنگ تیمی‌ای تلاش کرد که برای تمام اعضای تیم ارزشمند باشد و همگی حاضر باشند از آن دفاع کنند. اگر ارزش‌های تیمی شما مورد قبول همه نباشد، نمی‌توان یک شخصیت منحصربه‌فرد برای تیم تعریف کرد. گذشته از این، اعضای جدیدی که به تیم اضافه می‌شوند خیلی راحت می‌توانند فرهنگ تیمی را خراب کنند<span dir="ltr" class="calibre3">.</span></p>
	<p dir="rtl" class="block_39">اولین اشتباه بیشتر تیم‌ها این است که فرض می‌کنند این رهبران تیم‌ها هستند که فرهنگ تیم را تعریف می‌کنند. درست است که بستر اولیۀ ارزش‌های تیمی را بنیان‌گذاران تیم مشخص کرده‌اند و رهبران تیم برای تقویت فرهنگ تیمی تلاش<span dir="ltr" class="calibre3">‌</span> می‌کنند، ولی همۀ اعضای تیم در تعریف، مراقبت و دفاع از این فرهنگ مسئول هستند. وقتی عضو جدیدی وارد تیم<span dir="ltr" class="calibre3">‌</span> می‌شود، خلق‌وخوی تیم را نه از رهبر تیم بلکه از تک‌تک اعضای گروه یاد می‌گیرد. به عنوان مثال، وقتی شما کار عضو جدید تیم را با او مرور کرده و توضیح<span dir="ltr" class="calibre3">‌</span> می‌دهید که تیم شما چطور کار<span dir="ltr" class="calibre3">‌</span> می‌کند، در حقیقت او را با ارزش‌های تیمی خودتان آشنا می‌کنید. اعضای جدید، به نحوۀ کار کردن و یا بحث کردن سایر افراد تیم با همدیگر نیز دقت<span dir="ltr" class="calibre3">‌</span> می‌کنند و با خلق‌وخوی تیم آشنا<span dir="ltr" class="calibre3">‌</span> می‌شوند<span dir="ltr" class="calibre3">.</span></p>
	<p dir="rtl" class="block_39">فرهنگ تیمی «قوی» فرهنگی است که نسبت به تغییرات مثبت قابل انعطاف، ولی در مقابل تغییرات رادیکال و منفی مقاوم باشد. موفق‌‌‌ترین تیم‌ها آن‌هایی هستند که بیشتر سعی و کوشش اعضای آن‌ها روی طراحی و تولید یک ‌‌نرم‌افزار خوب متمرکز شده است. اگر تمرکز اصلی و اولیۀ تیم شما روی هر چیز دیگری (مثل مهمانی گرفتن، جلسه‌های طولانی، رقابت و سبقت گرفتن از همدیگر) باشد، اگرچه ممکن است که دوستی و رفاقت بین اعضای تیم تقویت شود، ولی نهایتاً وقت و انرژی زیادی برای توسعۀ نرم‌افزار پیدا نخواهید کرد. اگر شما با کدنویسی، توسعه و تولید ‌‌نرم‌افزار به رضایت شغلی می‌رسید، کاملاً به نفع شماست که یک تیم با یک فرهنگ قوی پیدا کنید و تلاش کنید که این فرهنگ حفظ شود. ممکن است تیم شما بدون یک فرهنگ قوی و کارآمد، موفق شود که یک ‌‌نرم‌افزار خوب تولید کند، ولی قطعاً این کار برای چنین تیمی هزینه‌های مادی‌،‌ زمانی و صرف انرژی بسیار بیشتری خواهد داشت. فرهنگ قوی در تیم بی‌شک عامل بهره‌وری بیشتر، توانایی و شادی بالاتر اعضا خواهد بود<span dir="ltr" class="calibre3">.</span></p>
	<p dir="rtl" class="block_39">نکتۀ جالب اینجاست که یک فرهنگ خوبِ تیمی، خود عامل جذب بهترین نیروها خواهد بود. در دنیای ‌‌نرم‌افزارهای متن‌باز، اگر شما پروژۀ خود را بر پایۀ اصول<span dir="ltr" class="calibre3"> HRT </span>جلو ببرید و تمرکز تلاش خود و اعضای تیم را حول محور کدنویسیِ منظم و خوب قرار دهید، پروژۀ شما افرادی را به خود جذب خواهد کرد که‌ برای تواضع، احترام و اعتماد در ارتباطات تیمی ارزش قائل هستند. ولی در مقابل اگر خلق‌وخوی تیمی شما، پرخاشگرانه و پر از جروبحث‌های بیخود باشد، افراد مشابهی را جذب خواهد کرد<span dir="ltr" class="calibre3">.</span></p>
	<p dir="rtl" class="block_39">این قضیه را بارها در بنیاد نرم‌افزار<span dir="ltr" class="calibre3"> </span>آپاچی<span dir="ltr" class="calibre3"> </span>تجربه کردیم. بنیاد، مجموعه‌‌ای از تیم‌های توسعۀ نرم‌افزار است که بر اساس مدل و اصول مشترک و توافقی کار می‌کنند. وقتی یک عضو جدید وارد این انجمن می‌شود و به دلیل عدم اطلاع یا شاید سوءقصد طوری رفتار می‌کند که مطابق اصول و ارزش‌های گروه نیست، سایرین سعی<span dir="ltr" class="calibre3">‌</span> می‌کنند که به او (گاهی به آرامی و بعضی اوقات ... هم... نه چندان آرام) آموزش بدهند. اگر عضو جدید از خلق‌وخوی تیمی انجمن خیلی خوشش نیاید، معمولاً از گروه خارج شده و به دنبال پروژه‌های دیگری می‌گردد که با فرهنگ او منطبق‌‌‌تر باشند<span dir="ltr" class="calibre3">.</span></p>
	<p dir="rtl" class="block_39">در شرکت‌های نرم‌افزاری، انتخاب عضو جدید معمولاً از طریق مصاحبه و استخدام انجام<span dir="ltr" class="calibre3">‌</span> می‌شود. ارزیابی تطابق فرهنگی یا تلویحاً در طول سنجش مهارت‌ها انجام<span dir="ltr" class="calibre3">‌</span> می‌شود یا صریحاً در یک مرحلۀ مشخص در طول مصاحبه مورد بررسی قرار خواهد گرفت. شرکت گوگل روش شفاف و صریح را انتخاب کرده و یک مرحلۀ مشخص از کل فرایند مصاحبۀ استخدامی را به ارزشیابی و بررسی این موضوع اختصاص<span dir="ltr" class="calibre3">‌</span> می‌دهد که آیا کاندید مورد نظر از لحاظ ‌‌‌خلق‌وخو با تیم سازگار است یا خیر. هر اندازه که یک داوطلب جایگاه شغلی از لحاظ فنی و مهندسی، شخص باهوش و بااستعدادی باشد، اگر در توانایی‌های کار تیمی ضعیف باشد، مصاحبه‌کننده بازخورد منفی‌ای خواهد داشت<span dir="ltr" class="calibre3">.</span></p>
	<p dir="rtl" class="block_39">اگر به تطابق فرهنگی رفتار افراد در حین مراحل استخدام توجه نکنید، نهایتاً مجبور<span dir="ltr" class="calibre3">‌</span> می‌شوید که وقت و انرژی زیادی را صرف این موضوع کنید که یا عضو جدید را به نحوی با تیم تطبیق دهید، یا او را از تیم خارج کنید. صرف‌نظر از نتیجه، هزینۀ این کار به قدری زیاد خواهد بود که شما را وادار کند قبل از استخدام یک فرد، او را به خوبی از لحاظ تطابق رفتاری با تیم ارزیابی کنید و مطمئن شوید که با تیم شما به خوبی کار خواهد کرد<span dir="ltr" class="calibre3">.</span></p>
	<p dir="rtl" class="block_43"> </p>
	<p dir="rtl" class="block_43"> </p>
	</body></html>
