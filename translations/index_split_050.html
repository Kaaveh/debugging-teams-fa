<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<h3 dir="rtl" class="block_42" id="toc_id_43">شکست، نیز یک گزینه است</h3>
	<p dir="rtl" class="block_39">یک راه دیگر برای اینکه کاتالیزور تیم باشید این است که فضا را طوری فراهم کنید تا اعضای تیم برای ریسک و خطر کردن احساس امنیت و آرامش کنند. ریسک و خطر بسیار فریبنده هستند. بیشتر آدم‌‌ها در سنجش میزان خطر بسیار بد عمل می‌کنند و شرکت‌‌ها نیز معمولاً تمام تلاششان را می‌کنند تا آنجا که ممکن است از خطر دوری کنند. در نتیجه همه با تصمیم‌گیری‌‌های محافظه‌کارانه به دنبال موفقیت‌‌های کوچک ولی مطمئن هستند؛ هر چند که شاید با تصمیم‌‌های جاه‌طلبانه و خطر کردن بتوانند به موفقیت‌‌های بسیار بزرگ‌تری دست یابند. یک باور معمول در شرکت گوگل این است که اگر به دنبال دستیابی به اهداف غیرممکن باشید، به احتمال قوی به هدفتان نخواهید رسید، ولی در طول این مسیر به موفقیت‌‌هایی می‌رسید که در تلاش برای اهداف معمولی، به دست نمی‌آمدند. یک راه خوب برای ساختن فرهنگ تیمی که در آن اعضا حوصلۀ ریسک و خطر کردن داشته باشند این است که به تیم خود یادآوری کنید شکست خوردن هیچ اشکالی ندارد و همیشه می‌تواند یک گزینۀ مورد قبول باشد<span dir="ltr" class="calibre3">.</span></p>
	<p dir="rtl" class="block_55"><span class="text_17">بنابراین بپذیریم که شکست هیچ اشکالی ندارد. در واقع بهتر است به شکست به چشم فرصتی برای یادگیری سریع و درس‌های بیشتر نگاه کنیم. البته اگر در یک موضوع تکراری مرتباً شکست نخورده باشید. موضوع حائز اهمیت دیگر این است که موقع شکست به دنبال پیدا کردن مقصر نباشیم و فقط روی موضوعاتی که یاد می‌گیریم تمرکز کنیم. </span><span class="text_18">شکست‌‌های تند و سریع خیلی خوب هستند،</span><span class="text_17"><sup class="calibre6"><a id="back_note_70" href="index_split_179.html#note_70" title="70" class="noteref">70</a></sup></span><span class="text_19"> </span><span class="text_17">چون هزینۀ کمتری دارند. شکست‌‌هایی که روند کُندتری دارند، اگرچه دروس زیادی به ما می‌آموزند، ولی درد و رنج بیشتری دارند؛ چرا که برای ما هزینۀ بالاتری (معمولاً در قالب زمان برای مهندسی)‌ را ایجاد می‌کنند. شکست‌‌هایی که قدری بزرگ هستند و روی نحوۀ سرویس‌دهی ما به مشتریانتان نیز تأثیر بگذارند، نامطلوب‌ترین نوع ناکامی هستند. بنابراین بیشترین تلاش برای ایجاد ساختار و پروتکل مناسب برای یادگیری از این نوع شکست‌‌ها باید انجام شود. در گوگل همان طور که پیش‌تر نیز اشاره کردیم، بعد از هر اشتباهی که منجر به یک مشکل برای مشتریان شود جلسه‌ای تحت عنوان «کالبد شکافی» انجام می‌شود. این کار روشی است تا مجموعه اتفاقاتی را که منجر به اتفاق حادثه شد مکتوب کنیم و سپس مجموعه‌ای از تصمیم‌‌ها و مسئولیت‌‌ها را تعریف کنیم تا جلوی رخداد مجدد این حادثه در آینده گرفته شود. این جلسه نه مکانی برای پیدا کردن مقصر است و نه محلی برای کاغذبازی‌‌های اداری. هدف فقط و فقط این است که هستۀ مسئله شکافته شود تا مشکل یک بار و برای همیشه حل و فصل شود. کار بسیار سخت، ولی تأثیرگذار است</span><span class="text_17" dir="ltr">.</span></p>
	<p dir="rtl" class="block_39">موفقیت‌‌ها و شکست‌‌های شخصی کمی متفاوت هستند. تمجید از موفقیت‌‌های شخصی اعضای تیم جایز است، ولی مقصر شمردن یک شخص زمانی که مشکلی به وجود می‌آید صرفاً یک راه برای از هم پاشی اتحاد تیمی خواهد بود. با این کار جرئت ریسک را نیز از تیمتان سلب می‌کنید. شکست هیچ اشکالی ندارد، ولی عدم موفقیت‌‌ها را به نام تیمتان بنویسید و نه اشخاص. اگر فردی به موفقیت رسید، او را در برابر تمام تیم تشویق کنید. <i class="calibre10">ولی اگر فردی قصور یا اشتباهی مرتکب شد با او به صورت خصوصی و در قالب انتقاد سازنده صحبت کنید.<sup class="calibre6"><a id="back_note_71" href="index_split_180.html#note_71" title="71" class="noteref">71</a></sup></i><span dir="ltr" class="calibre3"> </span>از چنین فرصتی در راستای عمل به اصول<span dir="ltr" class="calibre3"> HRT </span>استفاده کنید و به تیمتان کمک کنید تا از اشتباهات و شکست‌‌ها درس‌‌های جدید یاد بگیرند.</p>
	<p dir="rtl" class="block_40"> </p>
	<p dir="rtl" class="block_40"> </p>
	</body></html>
