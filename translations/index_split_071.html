<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<h3 dir="rtl" class="block_42" id="toc_id_64">به دنبال حقایق مسلم باشید</h3>
	<p dir="rtl" class="block_39"><span class="text_13">بهترین نتیجه‌گیری در ادامۀ بحث کنترل احساسات این است که همیشه روی حقایق و واقعیت‌‌‌های مسلم تمرکز کنید. به شکایات افراد با دقت گوش کنید. همیشه با این پیش‌فرض با افراد روبه‌رو شوید که آن‌ها نیت خیر و مثبتی دارند، حتی اگر </span><span class="text_14">لحنی </span><span class="text_13">عصبانی و کلامی</span><span class="text_13" dir="ltr">‌</span><span class="text_13"> بی‌ادبانه داشته باشند. آیا در صحبت‌‌‌های او نکتۀ خوبی نهفته است؟ آیا می‌توان از تجربۀ او چیز جدیدی را یاد گرفت یا ایدۀ نابی دنبال کرد؟ بیشتر اوقات جواب مثبت است. معمولاً در میان صحبت‌‌‌های نیش‌دار یک فرد سمی نکات مفیدی پنهان است. </span><span class="text_15">همیشه موضوع بحث را محدود به مسائل فنی نگه دارید.<sup class="calibre6"><a id="back_note_80" href="index_split_189.html#note_80" title="80" class="noteref">80</a></sup></span></p>
	<p dir="rtl" class="block_39"><span class="text_14">مثالی که در این زمینه خیلی موردعلاقۀ ما است، در مورد ایمیل خشمناک یکی از رهبران معروف پروژۀ متن‌بازی است که به دستمان رسید</span><span class="text_13">. موضوع ایمیل، گزارش یک ایراد در ‌نرم‌افزار ما بود، ولی نحوۀ نگارش بیشتر شبیه یک حملۀ</span><span class="text_13" dir="ltr">‌</span><span class="text_13"> بی‌رحمانه به هوش و استعداد ما بود. تمام متن پیامش پر بود از تهمت و افترا و مبالغه. به نظر می‌آمد که هدف صرفاً ایجاد التهاب و ناراحتی برای تیم ما بود تا تلاش برای رفع ایراد کد. یکی از اعضای تیم به ایمیل او پاسخ مختصری داد و چند سؤال فنی دربارۀ مشکلی که گزارش شده بود پرسید. فرد گزارش‌کننده سؤالات را جواب داد، ولی پاسخ او همچنان در قالب همان لحن عصبانی و پُر تنش بود. همکار ما همچنان به کلام سمی</span><span class="text_13" dir="ltr">‌</span><span class="text_13"> بی‌توجه بود و به سادگی پاسخ داد: «ممنون بابت گزارش این ایراد. </span><span class="text_14">فهمیدیم که چگونه ایراد</span><span class="text_13"> را در نسخۀ بعدی برطرف کنیم.»</span></p>
	<p dir="rtl" class="block_39">به همکارمان به خاطر نحوۀ پاسخ‌گویی او به شدت افتخار کردیم. او با حفظ آرامش و تمرکز روی حقیقت‌‌‌های فنی مسئله، طوری رفتار کرد که هرچه مکالمه جلو رفت شخص مقابل بیشتر شبیه انسان‌‌‌های مجنون و دیوانه به نظر می‌آمد. در پایان، این رهبر معروف دنیای<span dir="ltr" class="calibre3"> </span>متن‌باز که ایراد ما را گزارش کرده بود، تمام احترام و اعتبار خود را از دست داده بود و کمتر نزد ما می‌آمد<span dir="ltr" class="calibre3">.</span></p>
	<p dir="rtl" class="block_40"> </p>
	<p dir="rtl" class="block_40"> </p>
	</body></html>
