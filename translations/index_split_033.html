<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<h2 dir="rtl" class="block_42" id="toc_id_25">ارتباطات، بخشی از کار مهندسی</h2>
	<p dir="rtl" class="block_39">صدها کتاب متفاوت در مورد نحوۀ مهندسی ‌‌نرم‌افزار و برنامه‌نویسی نوشته شده است. ما قصد نداریم که وارد جزئیات تکراری شویم، ولی نکات برجسته‌‌ای در مورد نحوۀ ارتباطات بین اعضای یک تیم برنامه‌نویسی وجود دارد که حائز اهمیت و قابل‌ذکر هستند. صرف‌نظر از اینکه از چه روشی برای برنامه‌نویسی استفاده<span dir="ltr" class="calibre3">‌</span> می‌کنید، یا اصولاً عضوی از تیم مهندسی غیر ‌‌نرم‌افزاری هستید، این قسمت درس‌هایی برای آموختن خواهد داشت. مخصوصاً درس‌هایی درباره آنچه که «نباید» انجام داد<span dir="ltr" class="calibre3">.</span></p>
	<h3 dir="rtl" class="block_47" id="toc_id_26">کامنت‌های روی کد</h3>
	<p dir="rtl" class="block_39">نحوه کامنت‌گذاری روی کد بین افراد متفاوت است. کامنت‌های طولانی معمولاً توضیح خیلی خوبی در مورد چرایی و چگونگی یک قطعه از کد ارائه<span dir="ltr" class="calibre3">‌</span> می‌دهند و<span dir="ltr" class="calibre3">‌</span> می‌توانند مفید باشند. ولی نگهداری و به‌روزرسانی این کامنت‌ها وقتی که کد دائماً در حال تغییر و تحول باشد بسیار سخت است و ممکن است به اطلاعات غلط و گمراه‌کننده منجر شود. به همین نحو، عدم کامنت‌گذاری کافی باعث سردرگمی برنامه‌نویسان آینده خواهد شد تا وقت زیادی را در پیدا کردن جواب سؤال‌هایشان تلف کنند. کامنت خوب، چرایی و چگونگی قطعۀ کد را توضیح<span dir="ltr" class="calibre3">‌</span> می‌دهد، نه اینکه صرفاً نحوۀ کار کد را شرح دهد<span dir="ltr" class="calibre3">.</span></p>
	<p dir="rtl" class="block_55"><span class="text_17">مفیدترین کامنت‌ها در سطح یک تابع یا</span><span class="text_17" dir="ltr"> API </span><span class="text_17">نوشته</span><span class="text_17" dir="ltr">‌</span><span class="text_17"> می‌شوند و وارد جزئیات به‌دردنخور</span><span class="text_17" dir="ltr">‌</span><span class="text_17"> نمی‌شوند. ضرب‌المثل یونانی</span><span class="text_17" dir="ltr"> "</span><span class="text_19" dir="ltr">μηδέν</span><span class="text_17" dir="ltr"> </span><span class="text_19" dir="ltr">άγαν</span><span class="text_17" dir="ltr">" </span><span class="text_17">به معنی «مختصر و مفید» در مورد کامنت‌های ایدئال صدق</span><span class="text_17" dir="ltr">‌</span><span class="text_17"> می‌کند. علاوه بر آن، سبک و مدل کامنت‌گذاری روی کد نیز بهتر است که بین اعضای تیم منسجم و مورد توافق باشد. </span><span class="text_18">اینکه این سبک و سیاق کامنت‌گذاری چطور باشد خیلی اهمیت ندارد، ولی مهم است که در تیم منسجم و هماهنگ باشد.<sup class="calibre6"><a id="back_note_56" href="index_split_165.html#note_56" title="56" class="noteref">56</a></sup> </span><span class="text_17">برای سبک و سیاق کدنویسی و کامنت‌گذاریِ تیم یک راهنما تدوین کنید و دلایل اینکه چرا این سبک را انتخاب کرده‌‌اید شرح دهید. به عنوان مثال، </span><span class="text_18">به مقدمۀ راهنمای نحوۀ کدنویسی</span><span class="text_18" dir="ltr"> C++ </span><span class="text_18">در گوگل توجه کنید<sup class="calibre6"><a id="back_note_57" href="index_split_166.html#note_57" title="57" class="noteref">57</a></sup></span><span class="text_18" dir="ltr">:</span></p>
	<p dir="rtl" class="block_45">زبان برنامه‌نویسی اصلی در بسیاری از پروژه‌های<span dir="ltr" class="calibre3"> </span>متن‌باز در گوگل، <span dir="ltr" class="calibre3">C++</span> است. همان طور که هر متخصص <span dir="ltr" class="calibre3">C++</span> می‌داند، این زبان، قابلیت‌های قدرتمند بسیار زیادی دارد. ولی این قدرت بالا، پیچیدگی‌های زیادی با خود به همراه دارد که در عمل می‌تواند باعث شود که کد شما نسبت به وجود باگ‌های متفاوت آسیب‌پذیر‌‌‌تر باشد و نگهداری طولانی‌مدت آن دشوار شود<span dir="ltr" class="calibre3">.</span></p>
	<p dir="rtl" class="block_"><span dir="ltr" class="calibre3"><br class="calibre4"/></span><span class="text_26">هدف این راهنمای کدنویسی این است که با بیان بایدها و نبایدهای کدنویسی، همین پیچیدگی</span><span class="text_26" dir="ltr"> C++ </span><span class="text_26">را مدیریت کند. قواعد و قوانین مطرح‌شده در این راهنما کمک</span><span class="text_26" dir="ltr">‌</span><span class="text_26"> می‌کند که ضمن کاهش پیچیدگی‌های کد نوشته‌شده، برنامه‌نویسان همچنان بتوانند از همۀ قابلیت‌های زبان استفاده کنند.</span><span dir="ltr" class="calibre3"> </span><span class="text_26">سبک و استایل کدنویسی، قواعد و قوانینی هستند که باعث خوانایی هرچه بیشتر کد می‌شوند. «سبک و سیاق» شاید عنوان گمراه‌کننده‌‌ای برای این مجموعه قوانین باشد، چرا که این قوانین موضوعاتی فراتر از صرفاً نحوۀ کدنویسی را شامل</span><span class="text_26" dir="ltr">‌</span><span class="text_26"> می‌شوند</span><span class="text_26" dir="ltr">.</span></p>
	<p dir="rtl" class="block_"><span class="text_26">یکی از راه‌های مدیریت بهتر کد، تأکید بر انسجام و همگون‌سازی است. اینکه هر برنامه‌نویسی بتواند با نگاه کردن به کد دیگری ایدۀ کلی و هدف برنامه را به سرعت متوجه شود، بسیار حائز اهمیت است. پیروی از قاعدۀ همگانی به ما کمک</span><span class="text_26" dir="ltr">‌</span><span class="text_26"> می‌کند که الگوهای متداول در کدهای نوشته‌شده در تیم را یاد بگیریم و با سرعت بیشتری کار را جلو ببریم. الگوهای مشترک و منسجم در تیم، درک و فهم برنامه را سریع‌‌‌تر و راحت‌‌‌تر می‌کند. اگرچه گاهی اوقات دلایل خوبی برای تغییر این قواعد و قوانین وجود دارند، ولی بهتر است که سعی کنیم آن‌ها را در طول مدت زمان یک پروژه ثابت نگه داریم</span><span class="text_26" dir="ltr">.</span></p>
	<p dir="rtl" class="block_"><span class="text_26">موضوع دیگری که در راهنمای کدنویسی</span><span class="text_26" dir="ltr"> C++ </span><span class="text_26">مطرح شده است، لیست خصوصیات و قابلیت‌هایی است که استفاده از آن‌ها ممنوع است. زبان</span><span class="text_26" dir="ltr"> C++ </span><span class="text_26">بسیار وسیع و پیچیده است و در بعضی از موارد، یک سری قابلیت‌های پیشرفتۀ این زبان را محدود یا حتی ممنوع</span><span class="text_26" dir="ltr">‌</span><span class="text_26"> می‌کنیم. این کار به ما کمک</span><span class="text_26" dir="ltr">‌</span><span class="text_26"> می‌کند که کد را ساده‌‌‌تر و خواناتر نگه داشته و جلوی اشکالات آینده را بگیریم. این راهنما، دلایل محدودیت‌ها و یا ممنوعیت‌ها را به شکل دقیق و مفصل توضیح</span><span class="text_26" dir="ltr">‌</span><span class="text_26"> می‌دهد. این راهنما، زبان</span><span class="text_26" dir="ltr"> C++ </span><span class="text_26">را آموزش</span><span class="text_26" dir="ltr">‌</span><span class="text_26"> نمی‌دهد. فرض بر این است که خواننده با این زبان برنامه‌نویسی آشنایی کامل دارد</span><span class="text_26" dir="ltr">.</span></p>
	<p dir="rtl" class="block_39">توجه کنید که این راهنما، ادعایی در مورد روش‌های بهینۀ استفاده از زبان<span dir="ltr" class="calibre3"> C++ </span>و بهترین و سریع‌‌‌ترین راه توسعۀ ‌‌نرم‌افزار ندارد. بلکه صرفاً قواعد و قوانینی را مطرح<span dir="ltr" class="calibre3">‌</span> می‌کند تا کدنویسی بین اعضای تیم منسجم و هماهنگ شود<span dir="ltr" class="calibre3">.</span></p>
	<h3 dir="rtl" class="block_47" id="toc_id_27">برچسب‌گذاری نامتان روی کار</h3>
	<p dir="rtl" class="block_39">هر کسی دوست دارد اعتبار کاری را که انجام<span dir="ltr" class="calibre3">‌</span> می‌دهد به دست بیاورد. از هنرمندی که پایین نقاشی خودش را امضا<span dir="ltr" class="calibre3">‌</span> می‌کند تا نویسنده‌‌ای که نام خود را روی کتابی که نوشته قرار<span dir="ltr" class="calibre3">‌</span> می‌دهد. این ماهیت انسان است که دوست دارد کاری را که انجام داده به دیگران معرفی کند و آن را به همه بشناساند. ولی به عقیدۀ ما، قرار دادن نام برنامه‌نویس در ابتدای فایل‌های کد، باعث دردسر خواهد بود. همۀ ما چنین برچسب‌هایی ابتدای فایل‌های کد برنامه دیده‌ایم<span dir="ltr" class="calibre3">:</span></p>
	<p dir="rtl" class="block_39"><img src="images/93-a.png" alt="Image" class="calibre24"/></p>
	<p dir="rtl" class="block_39">قرار دادن نام برنامه‌نویس در ابتدای فایل، یک رسم قدیمی است. راستش را بخواهید، ما هر دو در گذشته چنین اشتباهی را مرتکب شده‌‌ایم. شاید این کار در زمان‌های پیش که فایل‌های برنامه را معمولاً یک شخص تکمیل می‌کرد تا یک تیم، توجیه منطقی‌تری داشت. امروزه اما تعداد برنامه‌نویسان زیادی روی یک فایل کدنویسی<span dir="ltr" class="calibre3">‌</span> می‌کنند و قرار دادن نام برنامه‌نویس در ابتدای فایل، موجب سوءتفاهم، اتلاف وقت، بحث و جدل‌های بیخود و ناراحتی افراد<span dir="ltr" class="calibre3">‌</span> می‌شود. در نتیجه، ما عمیقاً مخالف قرار دادن نام برنامه‌نویسان روی فایل‌ها هستیم. شاید در یک سری شرایط خاص بتوان نام یک نفر به عنوان بهترین کاندید برای پاسخگویی به سؤالات احتمالی را روی یک فایل قرار داد، ولی به طور کلی از این کار پرهیز کنید<span dir="ltr" class="calibre3">.</span></p>
	<p dir="rtl" class="block_40"> </p>
	<p dir="rtl" class="block_39"><img src="images/93-b.png" alt="Image" class="calibre25"/></p>
	<p dir="rtl" class="block_39">فرض کنید به عنوان مثال، شما یک فایل جدید در پروژۀ تیمی خودتان درست کردید. چند صد خط کدنویسی کرده و نام خودتان به همراه علامت کپی‌رایت را به ابتدای فایل چسبانده و برای بازبینی هم‌تیمی‌های خودتان فرستادید. نهایتاً کدتان را بدون هیچ مشکل و گرفتاری‌‌ای ثبت<span dir="ltr" class="calibre3">‌</span> می‌کنید. تا اینجای کار همه‌چیز خوب به نظر<span dir="ltr" class="calibre3">‌</span> می‌رسد. چند روز بعد همکار شما، آدرین تغییراتی در این فایل اعمال<span dir="ltr" class="calibre3">‌</span> می‌کند. چه زمانی او<span dir="ltr" class="calibre3">‌</span> می‌تواند اسم خودش را بالای این فایل قرار دهد؟ آیا باید یک باگ را برطرف کند؟ ۵ تا باگ کافی است؟ آیا باید یک تابع اضافه کند؟ دو تابع؟ چند خط کد او را لایق اضافه کردن اسمش<span dir="ltr" class="calibre3">‌</span> می‌کند؟ فرض کنیم که شخص سومی مدتی بعد تابعی را که آدرین نوشته بود بازنویسی<span dir="ltr" class="calibre3">‌</span> می‌کند. آیا اکنون او باید نام خود را جایگزین نام آدرین کند؟</p>
	<p dir="rtl" class="block_39">‌‌نرم‌افزار، بر خلاف سایر محصولات خلاقانه مثل نمایش‌نامه، فیلم یا رمان هیچ‌وقت «تمام»<span dir="ltr" class="calibre3">‌</span> نمی‌شود. خیلی راحت در انتهای یک فیلم<span dir="ltr" class="calibre3">‌</span> می‌توان اسامی همۀ دست‌اندرکاران را لیست کرد، در حالی که به‌روز نگه داشتن لیست افرادی که در توسعۀ یک ‌‌نرم‌افزار نقش دارند، کاری است لایتناهی. شکی نیست که شما<span dir="ltr" class="calibre3">‌</span> می‌توانید یک تکه کد را به تنهایی بنویسید، تمام حالات خاص و نیازهای آینده را پیش‌بینی کنید، دائماً و به تنهایی مشکلات کد را مکتوب کنید و به تمام سؤالات در قالب یک نوشتۀ راهنما پاسخ دهید. ولی تمام این کارها از شما وقت زیادی را خواهد گرفت، وقتی که<span dir="ltr" class="calibre3">‌</span> می‌تواند صرف کدنویسی شود. به همین دلیل است که ما توصیه<span dir="ltr" class="calibre3">‌</span> می‌کنیم اسامی دست‌اندرکاران یک ‌‌نرم‌افزار در سطح پروژه لیست شود، نه در سطح تک‌تک فایل‌های کد. بیشتر پروژه‌هایی که ما دیده‌‌ایم یک فایل برای نویسندگان<sup class="calibre6"><a id="back_note_58" href="index_split_167.html#note_58" title="58" class="noteref">58</a></sup><span dir="ltr" class="calibre3"> </span>یا دست‌اندرکاران<sup class="calibre6"><a id="back_note_59" href="index_split_168.html#note_59" title="59" class="noteref">59</a></sup><span dir="ltr" class="calibre3"> </span>دارند که شامل اسامی افرادی می‌شود که در پروژه دخیل بوده‌اند. اگر جزئیات بیشتری در مورد هر فایل<span dir="ltr" class="calibre3">‌</span> می‌خواهید، سیستم مدیریت کد پروژه<span dir="ltr" class="calibre3">‌</span> می‌تواند پاسخ دقیق‌تری به شما بدهد. طبیعتاً اگر از سیستم‌های مدیریت نسخه‌های کد استفاده<span dir="ltr" class="calibre3">‌</span> نمی‌کنید، تمام تاریخچۀ پروژۀ شما مثل اشک‌هایی که زیر باران ریخته شوند، از بین<span dir="ltr" class="calibre3">‌</span> می‌روند<span dir="ltr" class="calibre3">.</span></p>
	<h3 dir="rtl" class="block_47" id="toc_id_28">مرور و نقد کد را در تیم اجباری کنید</h3>
	<p dir="rtl" class="block_39">برای آنکه مطمئن شوید استانداردهای کدنویسی در تیمتان رعایت<span dir="ltr" class="calibre3">‌</span> می‌شود، باید کدها را قبل از اینکه وارد محصول نهایی شوند، وارسی و مرور کنید. فرقی ندارد که در چه مرحله‌‌ای از کدنویسی این کار انجام<span dir="ltr" class="calibre3">‌</span> می‌شود، ولی باید فرایندی تعریف کنید که ایجاب کند هر قطعه کدی که وارد پروژه<span dir="ltr" class="calibre3">‌</span> می‌شود حداقل یک شخص ثانوی آن را مرور و تأیید کند تا مطمئن شویم که از اشتباهات پیش‌پاافتادۀ احتمالی جلوگیری کرده‌ایم. تغییرات در کد را در قالب قسمت‌های کوتاه‌کوتاه اعمال کنید تا هم‌تیمی‌های شما آن‌ها را راحت‌‌‌تر و سریع‌‌‌تر مرور کنند. این کار نه‌تنها باعث بالاتر رفتن کیفیت محصول نهایی<span dir="ltr" class="calibre3">‌</span> می‌شود، بلکه غرور تیمی را نیز بین اعضای پروژه تقویت<span dir="ltr" class="calibre3">‌</span> می‌کند؛ چرا که همه در تمام تغییرات پروژه حس مشارکت خواهند داشت<span dir="ltr" class="calibre3">.</span></p>
	<p dir="rtl" class="block_40"> </p>
	<h2 dir="rtl" class="block_47" id="toc_id_29">تست‌های واقعی و فرایند انتشار ‌‌نرم‌افزار</h2>
	<p dir="rtl" class="block_39">صرف‌نظر از اینکه از فرایند توسعۀ ‌‌نرم‌افزار آزمون‌محور<sup class="calibre6"><a id="back_note_60" href="index_split_169.html#note_60" title="60" class="noteref">60</a></sup><span dir="ltr" class="calibre3"> </span>استفاده<span dir="ltr" class="calibre3">‌</span> می‌کنید یا صرفاً چند تست خودکار برای ارزیابی کلی سیستم خود دارید، لازم است که مراحل و فرایند دقیق و منسجمی برای انتشار ‌‌نرم‌افزار خود تعریف کنید. هرچه تعداد تست‌های شما بیشتر باشد، با اطمینان بیشتری<span dir="ltr" class="calibre3">‌</span> می‌توانید قابلیت‌های جدید را اضافه کنید یا مشکلات ‌‌نرم‌افزار خود را برطرف کنید. تست‌های خودکار باید جزئی از مراحل اضافه شدن و مرور کد جدید در پروژه باشد. فرایند انتشار ‌‌نرم‌افزار شما باید به قدری سبک و سریع باشد که شما بتوانید مکرراً (مثلاً هر هفته) یک نسخۀ جدید ارائه بدهید. ولی به همان اندازه باید کامل و دقیق باشد تا ایرادات احتمالی قبل از اینکه به کاربران شما برسند، پیدا شوند<span dir="ltr" class="calibre3">.</span></p>
	<p dir="rtl" class="block_32"> </p>
	<p dir="rtl" class="block_40"> </p>
	<p dir="rtl" class="block_40"> </p>
	</body></html>
