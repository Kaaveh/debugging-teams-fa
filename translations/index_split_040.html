<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<h2 dir="rtl" class="block_42" id="toc_id_31">رهبر خدمتگزار</h2>
	<p dir="rtl" class="block_39">به نظر می‌رسد که نوعی بیماری خطرناک به مدیران جدید سرایت می‌کند که فراموش می‌کنند مدیران گذشته خودشان چه بدرفتاری‌‌هایی با آن‌ها داشته‌‌‌اند. مدیران جدید از روی ناآگاهی اشتباهات مدیران سابق خودشان را تکرار می‌کنند. این اشتباهات شامل موارد پیشِ رو است، ولی به آن‌ها محدود نمی‌شود: مدیریت ذره‌بینی و کنترل‌گرانه، غفلت از کم‌کاری بعضی افراد و استخدام افراد بله‌قربان‌گو. اگر این بیماری در همان ابتدا و به سرعت درمان نشود، می‌تواند کل تیم را به کشتن دهد<span dir="ltr" class="calibre3">.</span></p>
	<p dir="rtl" class="block_39">وقتی که برای اولین بار به پست مدیریت ارتقا پیدا کردیم، بهترین توصیه را از استیو وینتر یکی از مدیران بلندپایۀ بخش مهندسی در گوگل دریافت کردیم: «مهم‌ترین نکته در مدیریت این است که باید در مقابل وسوسۀ کنترل کردن ایستاد.» یکی از وسوسه‌‌های هر مدیر جدیدی این است که دائماً اعضای تیمش را سرپرستی و «مدیریت» کند. به هر حال مدیریت همین است دیگر، مگر نه؟ نتیجۀ این کار معمولاً مصیبت‌بار خواهد بود<span dir="ltr" class="calibre3">.</span></p>
	<p dir="rtl" class="block_39">درمان این بیماری در مدیریت، استعمال مقدار قابل‌توجهی از دارویی است به نام «خدمتگزاری در مدیریت.» این دارو نام مؤدبانه‌ای است برای اینکه بگوییم مهم‌ترین کاری که یک مدیر می‌تواند انجام دهد این است که مثل یک پیشکار، در خدمت سلامت روحی و جسمی اهل خانه باشد. شما به عنوان یک رهبر خدمتگزار، باید محیطی بر پایۀ تواضع، احترام و اعتماد ـ اصول<span dir="ltr" class="calibre3"> HRT </span>در تیمتان ـ ایجاد کنید. این کار به این معنی است که موانع کاغذبازی‌های اداری را در مقابل یک عضو تیم بردارید، کمک کنید تا تیم شما به توافق جمعی برسد یا حتی وقتی اعضای تیم شما مجبورند تا دیروقت کار کنند برایشان شام تهیه کنید. یک مدیر خدمتگزار، چاله‌‌های سر راه تیم را پر می‌کند تا مسیر برای مهندسین هموار شود و از اینکه دست خود را به کار آلوده کند هراسی ندارد. تنها «مدیریتی» که یک رهبر خدمتگزار انجام می‌دهد، مدیریت سلامتی فنی پروژه و فردی اعضای تیم است. هر چند که مدیریت فنی ممکن است ساده‌تر و در نتیجه وسوسه‌انگیزتر به نظر برسد، مدیریت سلامت روحی و فردی اعضای تیم نیز به همان اندازه اهمیت دارد، هر چند که معمولاً بی‌نهایت سخت‌تر است<span dir="ltr" class="calibre3">.</span></p>
	<p dir="rtl" class="block_2"> </p>
	<p dir="rtl" class="block_2"> </p>
	</body></html>
