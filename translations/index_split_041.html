<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<h2 dir="rtl" class="block_42" id="toc_id_32">الگوهای اشتباه در مدیریت</h2>
	<p dir="rtl" class="block_39">قبل از اینکه خصوصیات رهبران موفق را تحلیل کنیم، لازم است مجموعه الگوهایی را که نباید در مدیریت از آن‌ها پیروی کرد لیست کنیم. ما این الگوهای مخرب را در تعدادی از مدیران بی‌کفایتی که در طول زندگی کاری‌مان با آن‌ها ارتباط داشته‌ایم، شناسایی کرده‌‌‌ایم. اعتراف می‌کنیم که خود ما نیز در مورد عمل به بعضی از آن‌ها اشتباه رفتار کرده‌ایم.</p>
	<h2 dir="rtl" class="block_47" id="toc_id_33">الگوی اشتباه: استخدام افراد بله‌قربان‌گو</h2>
	<p dir="rtl" class="block_39">اگر شما به عنوان یک مدیر، به هر دلیلی اعتمادبه‌نفس کافی در نقش خودتان را نداشته باشید، یکی از راه‌‌هایی که می‌تواند به شما کمک کند تا کسی اختیار و قدرت شما را زیر سؤال نبرد این است که آدم‌‌هایی را در تیمتان استخدام کنید که همیشه از شما اطاعت امر کنند. به راحتی می‌توانید آدم‌‌هایی را استخدام کنید که یا به اندازۀ شما باهوش و یا جاه‌طلب نیستند یا حتی اعتمادبه‌نفس کمتری نسبت به شما دارند. این کار جایگاه شما را به عنوان رئیس و تصمیم‌گیرندۀ اصلی در تیم مستحکم می‌کند. ولی به این معنی نیز خواهد بود که کار و مسئولیت شما بی‌نهایت بیشتر می‌شود. اعضای تیم شما نمی‌توانند حرکتی انجام بدهند مگر آنکه شما مثل سگی که افسارش را به دست گرفته باشید آن‌ها را حرکت دهند. اگر شما گروهی از افراد بله‌قربان‌گو را دور خود جمع کنید، یک روز هم نمی‌توانید به مرخصی بروید. به محض اینکه از اتاق بیرون بروید تیم شما فلج می‌شود؛ ولی خوب این هزینۀ خیلی کمی است برای اینکه شما بتوانید در جایگاهتان احساس قدرت کنید، نه؟</p>
	<p dir="rtl" class="block_39">برعکس شما باید همیشه تلاش کنید تا افرادی را استخدام کنید که از شما باهوش‌تر هستند و بتوانند جایگزین شما باشند. کار سختی است چون چنین افرادی دائماً شما را به چالش می‌کشانند و اشتباهات و اشکالات شما را به شما گوشزد می‌کنند. ولی همین نوع اعضای تیم هستند که شما را با کارهای خارق‌العاده شگفت‌زده می‌کنند. آن‌ها می‌توانند خودشان را به سمت موفقیت هدایت کنند و گاهی بعضی از آن‌ها می‌توانند به رهبری تیم نیز کمک کنند. شما نباید با این دید به قضیه نگاه کنید که هدف چنین افرادی غارت جایگاه شماست، بلکه چنین افرادی به شما این فرصت را می‌دهند که بتوانید حتی تیم‌‌های بیشتری را تحت رهبری خودتان دربیاورید، پروژه‌‌های هیجان‌انگیزتری را قبول کنید و یا حتی چند روز بدون دغدغه و نگرانی به مرخصی و سفر بروید.</p>
	<p dir="rtl" class="block_40"> </p>
	<p dir="rtl" class="block_40"> </p>
	</body></html>
