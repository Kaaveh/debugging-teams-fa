<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<h3 dir="rtl" class="block_77" id="toc_id_79">عذرخواهی از اجازه گرفتن راحت‌تر است<sup class="calibre45"><a id="back_note_86" href="index_split_195.html#note_86" title="86" class="noteref">86</a></sup></h3>
	<p dir="rtl" class="block_39">پیش از هر چیزی به دنبال این باشید که ببینید تا کجا می‌توان از بین مقررات شرکت قسر در رفت. اگرچه اجازه گرفتن از سایرین به شما کمک می‌کند که مسئولیت ‌‌‌تصمیم‌گیری را به دوش شخص دیگری بیندازید، ولی در مقابل به آن شخص فرصت «نه» گفتن را نیز می‌دهید. دقت کنید چه کار‌هایی را می‌توان بدون تأییدیۀ دیگران در شرکت انجام داد. توصیۀ ما این است که هرجا ممکن بود، کاری را انجام دهید که فکر می‌کنید به سود اهداف شرکت است<span dir="ltr" class="calibre3">.</span></p>
	<p dir="rtl" class="block_39">حتی اگر کاملاً خود را آماده کرده‌اید تا برای بخشش التماس کنید، موضوعاتی که ارزش چنین مبارزه‌‌ای را دارند با دقت انتخاب کنید. هر بار شما در شرکت ادعایی علیه یا در مقابل فرد دیگری مطرح کنید از ذخیرۀ سرمایۀ قدرت سیاسی خودتان هزینه می‌کنید. اگر سرمایۀ سیاسی خود را خرج امور کم‌اهمیت کنید، برای مسائلی که ارزش بیشتری دارند اندوخته‌‌ای نخواهید داشت. برای اموری مبارزه کنید که یا برایتان بیشترین اهمیت را دارند و یا احتمال می‌دهید که می‌توانید در آن‌ها پیروز شوید. مصرف کردن سرمایه سیاسی‌تان برای مبارزاتی که در آن‌ها شانسی برای برنده شدن ندارید، یک کار بیهوده و استرس‌آور است که جلوی پیشرفت کاری شما را می‌گیرد. در بخش «حساب بانکی قدرت سیاسی شما،» در این باره بیشتر صحبت می‌کنیم<span dir="ltr" class="calibre3">.</span></p>
	<p dir="rtl" class="block_39">اگر مسیر «معذرت‌خواهی» را انتخاب می‌کنید، داشتن همکارانی که با شما و ایده‌‌‌هایتان هم‌نظر هستند بسیار مفید خواهد بود. مخصوصاً اگر ایده‌‌‌های شما ریسک و خطر بالایی داشته باشند. بهتر است که این همکاران هم ایدۀ خوبی از کار‌هایی که در شرکت می‌توان بدون اجازه انجام داد و قسر در رفت نیز داشته باشند.</p>
	<p dir="rtl" class="block_40"> </p>
	<p dir="rtl" class="block_40"> </p>
	</body></html>
