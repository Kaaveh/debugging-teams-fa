<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<p dir="rtl" class="block_33" id="calibre_pb_10">پنهان‌کاری در ‌برنامه‌نویسی، عامل ضرر و زیان</p>
	<p dir="rtl" class="block_14">اگر شما تمام کارتان را در تنهایی و خلوت خودتان انجام دهید، خطر شکست و همین طور احتمال عدم پیشرفت خودتان را به شدت افزایش می‌دهید.</p>
	<p dir="rtl" class="block_14">اولاً، شما از کجا می‌دانید که در مسیر درستی قرار دارید؟</p>
	<p dir="rtl" class="block_14">تصور کنید شما یک سازنده و طراح دوچرخه هستید. یک روز یک ایدۀ خارق‌العاده و ناب برای طراحی جدید دندۀ دوچرخه به ذهنتان می‌رسد. قطعاتی را که لازم دارید سفارش داده و هفته‌ها در کارگاهتان روی ساخت یک نمونۀ اولیه، سخت تلاش می‌کنید. وقتی همسایۀ شما، که اتفاقاً او هم در ساخت دوچرخه سررشته دارد از شما در مورد کاری که می‌کنید سؤال می‌پرسد، شما توضیحی نمی‌دهید. شما نمی‌خواهید تا زمانی که کارتان کامل و بی‌نقص تمام نشده، کسی در مورد پروژۀ شما چیزی بداند. چند ماه دیگر می‌گذرد و شما برای ساخت نمونه کارتان دچار مشکل می‌شوید. ولی خوب چون تمام این مدت را مخفیانه کار کردید،‌ کمک گرفتن از دیگران در این مرحله کاملاً غیرممکن است. یک روز ناگهان همسایه‌تان را می‌بینید که دوچرخۀ خودش را از پارکینگ بیرون آورده و روی دوچرخه‌اش یک دندۀ خیلی مدرن و خاص سوار کرده است. کاشف به عمل می‌آید که اتفاقاً او هم روی یک ایدۀ خیلی مشابه به ایدۀ شما کار می‌کرده، ولی از چند نفر دیگر از دوستان و همکاران خودش هم کمک گرفته است. اینجاست که شما اعصابتان به هم می‌ریزد. کار خودتان را به همسایه نشان می‌دهید و او خیلی سریع برایتان توضیح می‌دهد که کجای کار شما اشکال دارد. اشکالاتی که احتمالاً همان هفتۀ اول حل می‌شدند؛ اگر همان ابتدا همسایه را در جریان پروژۀ خود گذاشته بودید.</p>
	<p dir="rtl" class="block_17"><span dir="ltr" class="calibre3"><a target="&quot;_blank&quot;" href="https://github.com/sabajamalian/debugging-teams-fa/blob/master/static/photos/chapter-1/37.png" class="calibre2"><img src="images/image-4.png" alt="photo 37" class="calibre12"/></a></span></p>
	<p dir="rtl" class="block_14">چند نکته در این حکایت نهفته است. اگر شما ایدۀ ناب خودتان را از بقیه مخفی نگه دارید و از نشان دادن کار در حال پیشرفتتان به بقیه خودداری کنید، در حال یک قمار بزرگ هستید. اشتباهات اساسی در طراحی‌های اولیه خیلی به راحتی پیش می‌آیند. <i class="calibre10">ممکن است خیلی راحت دوباره چرخ را اختراع کنید<sup class="calibre6"><a id="back_note_22" href="index_split_131.html#note_22" title="22" class="noteref">22</a></sup></i>، همچنین فواید استفاده از همکاری بقیه را نیز از دست می‌دهید. دقت کردید که چطور همسایۀ شما دندۀ دوچرخه را با کمک همکارانش سریع‌تر از شما پیاده‌سازی کرد؟</p>
	<p dir="rtl" class="block_14"><span class="text_13">مردم به همین دلیل، قبل از اینکه در آب شیرجه بزنند، دمای آب را با نوک پنجه‌های پایشان چک می‌کنند. قبل از شروع هر کاری لازم است مطمئن شوید که اولاً شما روی موضوع درستی کار می‌کنید،‌ ثانیاً نحوۀ اجرای کارتان صحیح است و ثالثاً این کار قبلاً انجام نشده است. احتمال </span><span class="text_14">خطا </span><span class="text_13">در ابتدای کار بسیار بالاست. </span><span class="text_15">هرچه بیشتر از بقیه نظرشان را بپرسید،</span><span class="text_13">‌ </span><span class="text_15">احتمال اشتباهات اولیه را کمتر می‌کنید.<sup class="calibre6"><a id="back_note_23" href="index_split_132.html#note_23" title="23" class="noteref">23</a></sup></span></p>
	<p dir="rtl" class="block_14"><span class="text_13">اینکه کارتان را از ابتدا با بقیه به اشتراک بگذارید و نظرشان را بپرسید، فقط باعث کاهش اشتباه و </span><span class="text_14">بیراهه نرفتن</span><span class="text_13"> نمی‌شود، بلکه باعث تقویت ویژگی خاصی در پروژۀ شما می‌شود که ما اسم آن را </span><span class="text_15">«ضریب اتوبوسی»<sup class="calibre6"><a id="back_note_24" href="index_split_133.html#note_24" title="24" class="noteref">24</a></sup><sup class="calibre6"> </sup></span><span class="text_13">می‌گذاریم!</span></p>
	<p dir="rtl" class="block_14">ضریب اتوبوسی:‌ برابر با حداقلی از افراد است که اگر از بین بروند، پروژۀ شما هم کاملاً تعطیل می‌شود و از بین می‌رود. </p>
	<p dir="rtl" class="block_23"> </p>
	<p dir="rtl" class="block_17"><span dir="ltr" class="calibre3"><a target="&quot;_blank&quot;" href="https://github.com/sabajamalian/debugging-teams-fa/blob/master/static/photos/chapter-1/38.png" class="calibre2"><img src="images/image-5.png" alt="photo 38" class="calibre13"/></a></span></p>
	<p dir="rtl" class="block_23"> </p>
	<p dir="rtl" class="block_14"><span class="text_13">دانش و اطلاعات چقدر بین افراد تیمتان پخش شده است؟‌ اگر شما تنها کسی هستید که جزئیات یک نمونه کار را بلد هستید، هرچند که ممکن است </span><span class="text_14">از لحاظ </span><span class="text_13">امنیت شغلی مورد خوبی به نظر بیاید، ولی اگر روزی یک اتوبوس با شما برخورد کند، کل پروژه از بین خواهد رفت.</span></p>
	<p dir="rtl" class="block_14">ولی اگر شما و دوستتان با هم روی پروژه کار کرده باشید، عملاً ضریب اتوبوسی پروژه را دو برابر کرده‌اید و اگر توانسته باشید یک تیم را در طراحی و پیاده‌سازی نمونه کار دخیل کنید، وضعیت شما بسیار بهتر هم خواهد بود. پروژه صرفاً با ناپدید شدن یک نفر، از بین نخواهد رفت. درست است که احتمالاً اعضای تیم خدایی نکرده با اتوبوس برخورد نخواهند کرد، ولی اتفاقات پیش‌بینی‌نشدۀ دیگری ممکن است پیش بیایند. مثلاً یک نفر ممکن است ازدواج کند یا به شهر دیگری منتقل شود یا از شرکت استعفا دهد یا مجبور شود از یکی از اعضای خانواده‌اش که مریض شده مراقبت کند. نکتۀ بحث این است که شما باید در مورد پروژه این آینده‌نگری را داشته باشید و با بالا بردن ضریب اتوبوسیِ تیم، احتمال موفقیت پروژه را افزایش دهید.</p>
	<p dir="rtl" class="block_14">صرف‌نظر از بحث ضریب اتوبوسی، مسئلۀ سرعت کلی کار هم حائز اهمیت است. به راحتی می‌شود فراموش کرد که سرعت کار کردن انفرادی چقدر پایین است. خیلی پایین‌تر از میزانی که آدم‌ها دوست دارند به آن اعتراف کنند. وقتی تنها کار می‌کنید، چه چیزهای جدیدی یاد می‌گیرید؟ سرعت کارتان چقدر است؟ اینترنت دنیای اطلاعات است، ولی به‌هیچ‌وجه جای تجربۀ انسان‌ها را نمی‌گیرد. کار کردن در تیم باعث می‌شود که خرد جمعیِ پشت یک پروژه افزایش پیدا کند. وقتی روی یک مسئله‌ای گیر می‌کنید، چقدر از وقتتان را هدر می‌دهید تا خودتان را از چاله‌ای که در آن افتاده‌اید بیرون بکشید؟ حالا به این فکر کنید که چقدر این تجربه متفاوت خواهد بود اگر چند نفر از همکارانتان کنار شما باشند و در لحظه به شما بگویند کجا اشتباه کرده‌اید و چطور می‌توانید مسئله را حل کنید. دقیقاً به همین دلیل است که اعضای تیم کنار هم می‌نشینند (یا به صورت دو نفره ‌برنامه‌نویسی می‌کنند).</p>
	<p dir="rtl" class="block_14">بیشتر اوقات شما به یک جفت چشم دیگر هم نیاز خواهید داشت.</p>
	<p dir="rtl" class="block_14">اجازه دهید یک مثال دیگر بزنم. فرض کنید شما در حال کدنویسی با یک زبان ‌برنامه‌نویسی هستید که دارای <i class="calibre10">کامپایلر</i><sup class="calibre6"><a id="back_note_25" href="index_split_134.html#note_25" title="25" class="noteref">25</a></sup> است. آیا روزها می‌نشینید و ده هزار خط کد می‌نویسید و وقتی مطمئن شدید همه‌چیز را کامل و بی‌نقص تمام کردید، دکمۀ کامپایل را برای اولین بار فشار می‌دهید؟! البته که نه!‌ چه فاجعه‌ای به بار می‌آید.</p>
	<p dir="rtl" class="block_14"><span class="text_13">ما ‌برنامه‌نویس‌ها با تغییرات کوچک کار می‌کنیم تا بتوانیم سریع نتیجۀ آن‌ها را ببینیم. یک تابع می‌نویسیم، کامپایل می‌کنیم، یک تست به آن اضافه می‌کنیم، دوباره کامپایل می‌کنیم، کمی کد را تغییر می‌دهیم، مجدداً کامپایل می‌کنیم. اشتباهات تایپی و اشکالات کد را بلافاصله حل می‌کنیم. دائماً </span><span class="text_14">باید </span><span class="text_13">به کامپایلر تکیه کنیم تا هوای ما را داشته باشد. با این کار می‌توانیم کیفیت کدمان را بالا ببریم و ‌نرم‌افزار را کم‌کم بهتر و قوی‌تر کنیم.</span></p>
	<p dir="rtl" class="block_14"><span class="text_13">این نیاز به </span><span class="text_14">پیشرفت </span><span class="text_13">کار در بخش‌های کوچک، نه فقط در سطح کدنویسی، بلکه در سطح کل پروژه نیز وجود دارد. تغییرات اجتناب‌ناپذیرند و پروژه‌ها باید دائماً خود را با این تغییرات تطبیق دهند. پروژه‌ها معمولاً با موانع از قبل پیش‌بینی‌نشده‌ای برخورد می‌کنند. گاهی اوقات کاملاً متوجه می‌شویم هیچ‌چیز طبق برنامه‌ای که در نظر داشتیم پیش نمی‌رود. نیازهای پروژه ناگهان تغییر می‌کنند. چطور ما می‌توانیم به سرعت برنامه‌ها و طرح‌هایمان را با تغییرات جدید تطبیق دهیم؟ جواب: با کار کردن به صورت تیمی.</span></p>
	<p dir="rtl" class="block_14">اریک ریموند یک جملۀ معروف دارد:‌</p>
	<p dir="rtl" class="block_31">«وقتی تعداد چشم‌ها زیاد شوند، باگ‌ها و ایرادهای ‌نرم‌افزار نمایان می‌شوند.»</p>
	<p dir="rtl" class="block_14">شاید این جمله را بتوان کامل‌تر و بهتر به این صورت بیان کرد:‌ «وقتی تعداد چشم‌ها زیاد شوند، پروژۀ شما از مسیر درست خارج نمی‌شود.»</p>
	<p dir="rtl" class="block_14">آدم‌هایی که داخل غار تنهایی خود کار می‌کنند، روزی بیرون می‌آیند و می‌بینند که با وجود اینکه کارشان را به اتمام رساندند، ولی دنیای بیرون غار تغییر کرده و ایدۀ اولیۀ پروژۀ آن‌ها دیگر در این دنیای جدید معنی نمی‌دهد.</p>
	<p dir="rtl" class="block_23"> </p>
	<p dir="rtl" class="block_23"> </p>
	</body></html>
