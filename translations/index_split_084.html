<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<h3 dir="rtl" class="block_42" id="toc_id_81">مدیریت فرا تیمی</h3>
	<p dir="rtl" class="block_39">صرف‌نظر از اینکه عضو یا رهبر تیم باشید، بخشی از وقتتان را باید برای مدیریت مسائل خارج از تیمتان اختصاص دهید. این کار به این معنی است که باید تلاش کنید تا هم مدیرتان و هم سایر افراد خارج از تیم شما نه‌تنها از کار‌هایی که انجام می‌دهید باخبر باشند، بلکه اطمینان دارند که کار‌هایتان را به خوبی انجام می‌دهید. لازم است که خودتان را به دیگران اثبات کنید و قابلیت‌‌‌هایتان را به خوبی نشان دهید<span dir="ltr" class="calibre3">.</span></p>
	<p dir="rtl" class="block_39">در فصل ششم توضیح خواهیم داد که در تعهدات خود تا جایی که امکان دارد قول‌‌‌های کم و محدودی بدهید، ولی در پایان نتیجه‌‌ای بیش از آنچه وعده داده بودید تحویل دهید. منظور ما این نیست که برآورد زمانی کار‌ها را<span dir="ltr" class="calibre3">‌</span> بی‌دلیل زیاد کنید و ضرب‌الأجل کار‌ها را<span dir="ltr" class="calibre3">‌</span> بی‌اساس عقب بیندازید؛ بلکه توصیه ما این است که تا حد امکان در مورد کارهایی که احتمالاً نمی‌توانید تهیه و آماده کنید، تعهد ندهید، حتی اگر این به معنی «نه» گفتن‌‌‌های بسیار باشد. اگر دائماً مهلت‌‌‌ها را از دست بدهید و در تعهداتتان بدقولی کنید، همکارانتان دلیلی برای اعتماد کردن به شما پیدا نمی‌کنند و برای درخواست‌‌‌های بعدی به سراغ افراد دیگری می‌روند<span dir="ltr" class="calibre3">.</span></p>
	<p dir="rtl" class="block_39">توصیه می‌کنیم که وقت و انرژی خود را بیشتر به انتشار محصولات جدید اختصاص بدهید تا هر چیز دیگری. تولید محصول بیش از هر چیزی در شرکت به شما اعتبار و شهرت می‌دهد و ذخیرۀ سرمایۀ سیاسی شما را افزایش می‌دهد. هر چقدر که رفع ایراد برنامه‌‌‌ها و تمیزکاری کد وسوسه‌برانگیز باشد، تقریباً هیچ‌وقت برای افراد خارج از تیمتان ارزشی نخواهد داشت. در چنین حالتی در موقعیت خجالت‌آوری قرار می‌گیرید که عملاً چیزی برای نمایش ندارید که <i class="calibre10">از لحاظ سیاسی در شرکت حائز اهمیت باشد.<sup class="calibre6"><a id="back_note_87" href="index_split_196.html#note_87" title="87" class="noteref">87</a></sup></i><span dir="ltr" class="calibre3"> </span>در این حالت نه‌تنها اعتبار خود را از دست می‌دهید، بلکه شاید حتی پروژۀ محصول شما منحل شود<span dir="ltr" class="calibre3">.</span></p>
	<p dir="rtl" class="block_40"> </p>
	<p dir="rtl" class="block_78">کار‌های «تهاجمی» و کار‌های «تدافعی»</p>
	<p dir="rtl" class="block_"><span class="text_24">آن اوایل که بِن مدیر شده بود، تیم او زیر بار بدهی‌‌‌های فنی زیادی در کد و پروژه قرار گرفته بود. </span><span class="text_25">او اولویت اصلی تیم را تا مدت‌ها تمیزکاری کدها و رفع اشکالات برنامه قرار داد</span><span class="text_24">. مدیران بالاسری او </span><span class="text_25">مخالفتی با برنامه‌های او نکردند</span><span class="text_24"> و اجازه دادند تا بِن و تیمش کارشان را شروع کنند. با وجود این تأییدیۀ ابتدایی، پس از مدتی مدیران بِن از عملکرد تیم ناراضی به نظر می‌آمدند و نگران این بودند که چرا تیم «هیچ کاری انجام نمی‌دهد؟» ولی در واقعیت تیم بِن کار‌های زیادی را انجام داده بودند و موفق شده بودند وضعیت پروژه و کد را به مراتب بهتر و تمیزتر کنند. ولی به نظر می‌آمد که چنین کار‌هایی هیچ تأثیری از لحاظ روانی روی افراد خارج از تیم نمی‌گذارد و برای سایرین بیشتر کسل‌کننده است</span><span class="text_24" dir="ltr">.</span></p>
	<p dir="rtl" class="block_"><span class="text_24">بعد از چنین تجربۀ بدی، بِن کار‌های تیم را به دو دستۀ «تهاجمی» و «تدافعی» تقسیم کرد. کار‌های تهاجمی آن دسته از فعالیت‌‌‌هایی هستند که </span><span class="text_25">موجب افزایش </span><span class="text_24">یک قابلیت درخشان جدید در محصول می‌شوند که برای کاربران قابل تشخیص و قابل رؤیت هستند. چنین کار‌هایی به سادگی می‌توانند کاربران و سایر افراد خارج از تیم را هیجان‌زده کنند (مثلاً بهتر کردن رابط گرافیکی و یا بیشتر کردن سرعت برنامه). کار‌های تدافعی ولی تلاش‌‌‌هایی هستند که کمک می‌کنند تا ‌نرم‌افزار در طولانی‌مدت سلامتی و توانایی بیشتری داشته باشد؛ مثلاً </span><span class="text_25">افزایش کارایی </span><span class="text_24">کد از طریق تغییر </span><span class="text_25">الگوهای</span><span class="text_24" dir="ltr"> </span><span class="text_24">پایگاه داده، دوباره‌نویسی یک قابلیت ‌نرم‌افزار، انتقال داده‌‌‌ها و یا توسعۀ </span><span class="text_25">مراحل بازبینی</span><span class="text_24" dir="ltr"> </span><span class="text_24">کار‌های تدافعی، به استحکام و پایداری ‌نرم‌افزار کمک می‌کنند و اگرچه بسیار مهم و اساسی هستند، معمولاً هیچ اعتبار و توانایی سیاسی‌‌ای بابت آن‌ها کسب نمی‌کنید. اگر تمامِ وقت خود را صرف کار‌های تدافعی کنید، همه فکر می‌کنند که توسعۀ ‌نرم‌افزار محصول تیم شما متوقف شده است. به هر حال باور ما از وضعیت یک چیز، بیشتر به درک و احساس و نحوۀ تفکر ما دربارۀ آن بستگی دارد.</span></p>
	<p dir="rtl" class="block_2"> </p>
	<p dir="rtl" class="block_2"> </p>
	</body></html>
