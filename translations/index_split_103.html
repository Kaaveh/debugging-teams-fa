<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<p dir="rtl" class="block_88" id="calibre_pb_103">سرعت اهمیت دارد</p>
	<p dir="rtl" class="block_87">بسیاری از برنامه‌نویسان اهمیت سرعت نرم‌افزار (یا با بیان علمی‌تر: تأخیر ـ <span dir="ltr" class="calibre3">latency</span>) را دست‌کم می‌گیرند. سرعت نرم‌افزار تأثیراتی اساسی و عمیق دارد. </p>
	<p dir="rtl" class="block_87">اولاً، کُندی نرم‌افزار خود یک مانع ورود برای کاربران است. سرعت وب‌سایت‌ها ما را بدعادت کرده‌اند. هنگام بررسی یک وب‌سایت جدید، اگر ظرف مدت حداکثر ۳ تا ۴ ثانیه آماده نشود، بیشتر آدم‌ها کلافه شده و مرورگر را می‌بندند. هیچ بهانه‌ای قابل‌قبول نیست. مرورگر اینترنت کار را برای ما راحت کرده تا بتوانیم وب‌سایتی را ببندیم و ۱۲ جای دیگر برای توجه داشته باشیم. ما کارهای بهتری برای انجام دادن داریم تا اینکه بخواهیم بنشینیم و منتظر بارگذاری وب‌سایتی شویم. </p>
	<p dir="rtl" class="block_87">ثانیاً، وقتی نرم‌افزاری با سرعت عمل کند، از لحاظ روانی تأثیر مثبتی روی کاربران خواهد داشت. آن‌ها علاقه‌مند خواهند شد که بیشتر و بیشتر از آن استفاده کنند، چرا که همه‌چیز سلیس و روان به نظر می‌آید. کاربران در ناخودآگاهشان قدرت و توانایی بالاتری حس خواهند کرد. در مقابل وقتی نرم‌افزاری کُند باشد، کاربران را کلافه می‌کند و باعث می‌شود که به مرور کمتر و کمتر از آن استفاده کنند، حتی بدون آنکه خودشان متوجه شوند. </p>
	<p dir="rtl" class="block_87">مشاهدۀ رشد تعداد کاربران و استفادۀ آن‌ها از نرم‌افزار در روزهای اول انتشار نرم‌افزار بسیار هیجان‌انگیز است. اما پس از مدتی میزان استفاده محدودتر شده و نمودار رشد متوقف شده و خطی می‌شود. این همان زمانی است که تیم تبلیغات و بازاریابی فریادزنان وارد می‌شوند و درخواست اضافه برای قابلیت‌های جدیدتر،‌ رنگ‌های زیباتر و فونت‌های جذاب‌تر را می‌کنند. گاهی اوقات ولی دلیل اصلی و واقعیِ توقف در رشد این است که نرم‌افزار کُند و سرسام‌آور شده است. همان طور که در نمودار زیر مشاهده می‌کنید،‌ تعامل کاربر با محصول همراه با افزایش تأخیرهای نرم‌افزار،‌ کاهش می‌یابد. </p>
	<p dir="rtl" class="block_89"><span dir="ltr" class="calibre3"><img src="images/217.png" alt="Image" class="calibre56"/></span></p>
	<p dir="rtl" class="block_87">یک حکایت واقعی از گوگل:‌ یکی از تیم‌های مهندسی یک روز بدون اعلام و تبلیغ قبلی، سرعت سرویس نقشۀ گوگل<sup class="calibre6"><a id="back_note_118" href="index_split_227.html#note_118" title="118" class="noteref">118</a></sup> را به شدت بهبود بخشید. هیچ اطلاعیه یا حتی پستی در وبلاگ برای این تغییر وجود نداشت و انتشار این تغییر کاملاً پنهانی رخ داده بود. با وجود این، یک افزایش چشمگیر و دائمی در تعداد کاربران سرویس بعد از این تغییر مشاهده شد. یک موضوع روان‌شناسی عمیق و قدرتمند در اینجا نهفته است. </p>
	<p dir="rtl" class="block_87">حتی بهبودهای کوچک هم در سرعت وب‌سایت‌ها مهم هستند. فرض کنید مثلاً صفحۀ اصلی وب‌سایت شما ۷۵۰ میلی‌ثانیه طول می‌کشد تا بارگذاری شود. زمان زیادی به نظر نمی‌رسد، درست است؟ برای یک کاربر خاص زمانی کلافه‌کننده نیست؛ ولی اگر بتوانید این زمان را به ۲۵۰ میلی‌ثانیه کاهش دهید، این نیم‌ثانیه افزایش سرعت در مجموع خیلی به چشم خواهد آمد. اگر به فرض یک میلیون کاربر داشته باشید که هر کدام بیست درخواست در روز می‌دهند، با این افزایش سرعت در مدت زمان یک سال، در مجموع شما حدود صد و شانزده سال زمان برای کاربرانتان صرفه‌جویی می‌کنید. وقت کاربرانتان را تلف نکنید!‌ افزایش سرعت، یکی از بهترین راهکارها برای افزایش استفادۀ کاربران از نرم‌افزار و راضی نگه داشتن آن‌هاست. به قول مؤسسان شرکت گوگل: «سرعت، یکی از قابلیت‌های نرم‌افزار است.»</p>
	<p dir="rtl" class="block_2"> </p>
	</body></html>
