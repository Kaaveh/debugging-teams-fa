<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<p dir="rtl" class="block_33" id="calibre_pb_13">ستون‌های سه‌گانه</p>
	<p dir="rtl" class="block_14">پیش‌تر، منظورمان را از کار تیمی در مهندسی ‌نرم‌افزار بیان کردیم. اگر کار تیمی، بهترین راه برای تولید قوی‌ترین ‌نرم‌افزارهاست، چطور می‌توان یک تیم خوب را درست یا پیدا کرد؟ کار ساده‌ای نیست. برای رسیدن به مدینۀ فاضله در کار تیمی، ابتدا لازم است سه مهارت اجتماعی را که ما به آن‌ها «ستون‌های سه‌گانه» می‌گوییم به خوبی یاد بگیرید و به آن عمل کنید. این سه مهارت، فقط عامل روغن‌کاری چرخ‌های روابط اجتماعی نیستند، بلکه شالوده و بنیادی هستند که روابط تیمی سالم روی آن‌ها استوار می‌شوند.</p>
	<p dir="rtl" class="block_14">تواضع:</p>
	<ul class="list_">
	<li dir="rtl" class="block_15"><span dir="rtl" class="calibre3">شما مرکز دنیا نیستید. شما نه معصوم هستید و نه همه‌چیزدان. شما دیدِ بازی نسبت به بهبود شخصیت خود دارید.</span></li>
</ul>
	<p dir="rtl" class="block_14">احترام:</p>
	<ul class="list_">
	<li dir="rtl" class="block_15"><span dir="rtl" class="calibre3">شما از ته دل به همکارانتان اهمیت می‌دهید. با آن‌ها مثل انسان رفتار می‌کنید و قدر مهارت‌ها و دستاورد‌های آن‌ها را می‌دانید.</span></li>
</ul>
	<p dir="rtl" class="block_14">اعتماد:</p>
	<ul class="list_">
	<li dir="rtl" class="block_15"><span dir="rtl" class="calibre3">اطمینان دارید که سایرین، انسان‌های شایسته‌ای هستند که کار خودشان را بلدند. شما به آن‌ها این فرصت را می‌دهید که هرجا مناسب بود اختیار امور را در دست بگیرند.</span></li>
</ul>
	<p dir="rtl" class="block_16"><span class="text_17">به مجموعه این اصول سه‌گانه، </span><span class="text_18">به اختصار </span><span class="text_18" dir="ltr">HRT<sup class="calibre6"><a id="back_note_30" href="index_split_139.html#note_30" title="30" class="noteref">30</a></sup></span><span class="text_19"> </span><span class="text_17">می‌گوییم و آن را‌ هارت (</span><span class="text_17" dir="ltr">Heart</span><span class="text_17"> به معنی قلب) تلفظ می‌کنیم و نه هِرت (</span><span class="text_17" dir="ltr">Hurt</span><span class="text_17"> به معنی آسیب و درد). چرا که هدف از این اصول، کاهش درد و آسیب‌رسانی به یکدیگر است.</span></p>
	<p dir="rtl" class="block_14">قضیه‌ای که ما در طول این کتاب سعی در اثباتش داریم به همین سه ستون برمی‌گردد: تقریباً ریشۀ تمام درگیری‌های ارتباطی در تیم‌ها را می‌شود در عدم یا کمبود حداقل یکی از اصول تواضع، احترام و یا اعتماد پیدا کرد. ممکن است ادعای سنگینی به نظر بیاید، ولی بیشتر به آن فکر کنید. یک رابطۀ اجتماعی زشت را که باعث ناراحتی شما در زندگی شده به خاطر بیاورید. در بطن این مجادله، آیا همۀ طرفین به اندازۀ کافی فروتنی و تواضع به خرج داده‌اند؟ آیا رفتار آدم‌ها با هم بر پایۀ احترام و ملایمت بوده است؟ آیا بین افراد دخیل در صحبت، احترام دوطرفه‌ای وجود داشت؟</p>
	<p dir="rtl" class="block_14">این اصول برای ما آن‌چنان حائز اهمیت هستند که کل کتاب را بر اساس آن‌ها طبقه‌بندی کرده‌ایم. کتاب با تمرکز روی شما شروع می‌شود تا شما را قانع کند اصول <span dir="ltr" class="calibre3">HRT</span> را درون خودتان تقویت کنید و آن‌ها را مرکز توجهتان در ارتباطاتتان قرار دهید. فصل اول کتاب در همین راستاست. در فصل دوم دربارۀ ساختن یک تیم بر اساس ستون‌های سه‌گانۀ <span dir="ltr" class="calibre3">HRT</span> صحبت خواهیم کرد. سپس دربارۀ ساختن فرهنگ تیمی صحبت می‌کنیم که نقطۀ عطفی در فرایند ساختن یک تیم رؤیایی است. در مرحلۀ بعدی تمرکزمان را روی آن دسته از همکارهایی می‌گذاریم که اگرچه ممکن است عضوی از هستۀ اصلی تیم ما نباشند، ولی به طور روزانه با ما در ارتباط هستند. مثلاً همکارانی که در تیم‌های دیگر کار می‌کنند یا داوطلبانی که صرفاً به پروژۀ ما کمک می‌کنند. خیلی از این افراد ممکن است نه‌تنها به اصول <span dir="ltr" class="calibre3">HRT</span> پایبند نباشند، بلکه حتی شاید به طور اصولی انسان‌های سمی و خطرناکی باشند! اولین قدم این است که یاد بگیرید چطور تیمتان را در مقابل این دسته از آدم‌ها محافظت کنید. هدف نهایی خارج کردن نیش و دندان این آدم‌ها از فرهنگ تیمی شماست که خود این کار می‌تواند یک راه‌حل عالی برای گسترش تیمتان باشد.</p>
	<p dir="rtl" class="block_23"> </p>
	<p dir="rtl" class="block_17"><span dir="ltr" class="calibre3"><a target="&quot;_blank&quot;" href="https://github.com/sabajamalian/debugging-teams-fa/blob/master/static/photos/chapter-1/45-1.png" class="calibre2"><img src="images/image-7.png" alt="photo 45-1" class="calibre15"/></a></span></p>
	<p dir="rtl" class="block_23"> </p>
	<p dir="rtl" class="block_14">خیلی از تیم‌ها، عضوی از یک شرکت بزرگ هستند که خود محیط و فرهنگ شرکت می‌تواند برایشان به اندازۀ آدم‌های سمی، دست و پاگیر و مخرب باشد. اینکه بلد باشیم چطور بین موانع بازدارندۀ محیط یک شرکت مانور بدهیم، می‌تواند مستقیماً روی موفقیت یا عدم موفقیت تولید یک محصول ‌نرم‌افزاری تأثیر بگذارد.</p>
	<p dir="rtl" class="block_14">و در نهایت نباید کاربران ‌نرم‌افزارتان را فراموش کنید. گاهی خیلی راحت وجود آن‌ها را از یاد می‌بریم ولی کاربران، خون جاری در رگ‌های پروژۀ شما هستند. ‌نرم‌افزار شما بدون افرادی که از آن استفاده کنند، هیچ هدف و مقصودی نخواهد داشت. تمام اصول <span dir="ltr" class="calibre3">HRT</span> که باید بین افراد تیمتان رعایت کنید، دقیقاً در نحوۀ ارتباط شما با مشتری‌هایتان نیز صدق می‌کند. فواید این روش بازخورد با مشتری، بسیار زیاد خواهد بود.</p>
	<p dir="rtl" class="block_14">یک لحظه توقف کنید!</p>
	<p dir="rtl" class="block_14"><span class="text_13">احتمالاً وقتی این کتاب را برداشتید، انتظار نداشتید که در حال ثبت‌نام در یک گروه حمایتی باشید که هر هفته جلسات دورهمی برگزار می‌کنند؛ درک می‌کنیم. سروکله زدن با مشکلات روابط اجتماعی گاهی اوقات می‌تواند سخت باشد. </span><span class="text_14">تعامل</span><span class="text_13"> با دیگر انسان‌ها، گاهی آشفته، شلوغ، غیرقابل پیش‌بینی و حتی آزاردهنده است. به جای تلاش برای برنامه‌ریزی و سیاست‌مداری در روابط اجتماعی، آدم وسوسه می‌شود کلاً قضیه را فراموش کند. وقتی آدم می‌تواند با یک کامپایلر منطقی و قابل پیش‌بینی وقت بگذراند، چرا باید خودش را درگیر مسائل روابط اجتماعی بکند؟</span></p>
	<p dir="rtl" class="block_16"><span class="text_17">توجه شما را به بخشی از </span><span class="text_18">سخنرانی معروف</span><span class="text_22"> </span><span class="text_18">ریچارد همینگ<sup class="calibre6"><a id="back_note_31" href="index_split_140.html#note_31" title="31" class="noteref">31</a></sup></span><span class="text_19"> </span><span class="text_17">جلب می‌کنم:</span></p>
	<p dir="rtl" class="block_31"><span class="text_13">«</span><span class="text_14">اگر همیشه با منشی‌ام جوری رفتار کنم که هم محترمانه باشد و هم او را سر حال نگه دارد،</span><span class="text_13"> کمک و سرویس فوق‌العاده بهتری دریافت می‌کنم. مثلاً یک روز به یک دلیل احمقانه </span><span class="text_14">تعدادی از افرادی که کارهای خدماتی در مورِی هیل<sup class="calibre6"><a id="back_note_32" href="index_split_141.html#note_32" title="32" class="noteref">32</a></sup> ارائه می‌دادند، دیگر کار خود را انجام ندادند؛ </span><span class="text_13">نپرسید چرا، کار نمی‌کردند. من هم نیاز داشتم یک سری از کارها حتماً انجام شود. منشی من با یک نفر در هالم‌دِل<sup class="calibre6"><a id="back_note_33" href="index_split_142.html#note_33" title="33" class="noteref">33</a></sup> تماس گرفت، سوار ماشین شرکت شد، یک ساعت رانندگی کرد و کار مرا راه انداخت و برگشت. به نوعی جواب همۀ رفتارهای محترمانۀ من با او و تلاش‌های من برای خنداندنش را داد. به وسیلۀ یادگیری و مطالعۀ دقیق یک سیستم، شما یاد می‌گیرید که چطور کاری کنید که سیستم در راستای اهداف شما کار کند.»</span></p>
	<p dir="rtl" class="block_14"><span class="text_13">نصحیتی که در این گفته نهفته این است: «قدرت روابط اجتماعی را دست‌کم نگیرید.» در مورد فریب‌کاری یا گول زدن افراد صحبت نمی‌کنیم. در مورد ساختن روابط مفید اجتماعی در راستای انجام دادن کارها صحبت می‌کنیم. همیشه عمر دوستی‌ها بیشتر از عمر پروژه‌ها خواهد بود</span><span class="text_1">.</span><span class="text_23"> </span></p>
	<p dir="rtl" class="block_23"> </p>
	</body></html>
