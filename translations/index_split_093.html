<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<p dir="rtl" class="block_88" id="calibre_pb_93">مدیریت تصورات عمومی </p>
	<p dir="rtl" class="block_87">وقتی کلمه «بازاریابی» را می‌شنوید، نخستین چیزی که به ذهنتان می‌رسد چیست؟ </p>
	<p dir="rtl" class="block_87">احتمالاً مثل بیشتر آدم‌ها به یاد فروشندگان فریبکار می‌افتید که با لبخندهای تصنعی و موهای ژل‌زده سعی دارند تصویری دل‌خواه از یک محصول به شما ارائه دهند. اگر محصول شما یک تکه گوشت خام باشد، کار افراد بخش بازاریابی و تبلیغات این است که با اضافه کردن صدای جیلیز ویلیز آن را تبدیل به یک استیک جذاب برای مشتریان بکنند. </p>
	<p dir="rtl" class="block_87">چرا این قضیه این‌قدر اذیت‌کننده است؟ چرا فکر تبلیغات و بازاریابی لرزه به تنمان می‌اندازد؟ </p>
	<p dir="rtl" class="block_87">علت این است که برای ما برنامه‌نویسان، بازاریابی معرف فرهنگی متضاد با هنجارهای مهندسی است. تمام فکر و ذهن ما درگیر حقیقت است. کد ما یا کامپایل می‌شود یا خیر. نرم‌افزار ما یا یک قابلیت را دارد یا نه. یا مسئله‌ای را حل می‌کند یا خیر. ما توصیفمان از دنیا را نمی‌پیچانیم. حقایق را آن‌طور که هستند درک می‌کنیم و سعی می‌کنیم تا آن‌ها را تغییر دهیم. از دید ما بازاریابی سرشار از دروغ و فریب است و ما دوست نداریم که دروغ بشنویم. هنگام تصمیم‌گیری ما به دنبال نظم، وقایع قابل پیش‌بینی و توضیحات دقیق هستیم. </p>
	<p dir="rtl" class="block_87">اصول بازاریابی و تبلیغات در تناقض با میل درونی یک سازنده برای شایسته‌سالاری است. ما معتقدیم که همیشه بهترین محصول شایستۀ پیروزی است و منظور ما از «بهترین» محصول آن نرم‌افزاری است که واقعاً و حقیقتاً بالاترین کیفیت را داشته باشد،‌ نه لزوماً آنکه بهترین تبلیغ را کرده است. به تناوب، از اینکه می‌بینیم فناوری‌ها و نوآوری‌های بهتر جای خود را به سایرین می‌دهند ناراحت شده‌ایم. بسیاری از افراد معتقدند که بیتاماکس از <span dir="ltr" class="calibre3">VHS</span> بهتر بود، یا لیزردسک از دی وی دی بهتر بود و یا لیسپ<sup class="calibre6"><a id="back_note_94" href="index_split_203.html#note_94" title="94" class="noteref">94</a></sup> بهترین زبان برنامه‌نویسی است. حتی در دنیای سیستم‌های کنترل نسخه، ساب‌ورژن بین شرکت‌ها و سازمان‌های بزرگ جایگاه خود را پیدا کرد، در حالی که سیستم‌های جدیدتر مثل گیت<sup class="calibre6"><a id="back_note_95" href="index_split_204.html#note_95" title="95" class="noteref">95</a></sup> بسیار بهتر بودند. </p>
	<p dir="rtl" class="block_2"> </p>
	<p dir="rtl" class="block_87"><span dir="ltr" class="calibre3"><img src="images/200.png" alt="Image" class="calibre50"/></span></p>
	<p dir="rtl" class="block_87">از همۀ این‌ها بدتر اینکه، به عقیدۀ ما اعضای بخش تبلیغات معمولاً بیش از حدِ توانایی به مشتریان قول می‌دهند. در نتیجه همیشه این‌طور به نظر می‌رسد که مهندسین انتظارات را برآورده نمی‌کنند. این موضوع به قدری ما مهندسین را عصبانی می‌کند که کَله‌مان سوت می‌کشد!‌</p>
	<p dir="rtl" class="block_87">ما اینجا برای شما یک خبر بد و یک خبر خوب داریم. </p>
	<p dir="rtl" class="block_87">خبر بد اینکه خیر، نمی‌توان از تبلیغات صرف‌نظر کرد. بازاریابی مهم است و باید آن را انجام داد. اما خبر خوب این است که می‌توان با بخش تبلیغات و بازاریابی همکاری کرد. لزومی ندارد روابط شما با آن‌ها شکرآب باشد. در حقیقت می‌توان مشارکت با تبلیغات را به یک ابزار قدرتمند برای موفقیت تبدیل کرد. </p>
	<p dir="rtl" class="block_87">برنامه‌نویسان معمولاً توانایی منطق و استدلال قوی‌تری نسبت به قوۀ احساسات دارند، در حالی که بیشتر آدم‌ها به یک اندازه تحت‌تأثیر منطق و احساس هستند. بازاریابان در استفاده از احساسات انسان‌ها تخصص دارند. به همین دلیل است که در کارشان بسیار کارآمد هستند. حقایق و احساسات را با هم تلفیق می‌کنند تا توجه مخاطب را به دست بیاورند. اگر می‌خواهید برای نرم‌افزارتان کاربران جدیدی پیدا کنید، مجبور هستید که به درک و برداشت احساسی آن‌ها از نرم‌افزارتان اهمیت دهید. هیچ‌گاه نمی‌توانید نحوۀ تصمیم‌گیری افراد را تغییر دهید. </p>
	<p dir="rtl" class="block_87">شرکت اپل، استاد تمام‌عیار در زمینۀ جذب احساسات مشتری‌های غیر فنی است. چند سال به عقب بازمی‌گردیم و می‌پرسیم: «آیا گوشی آیفون از اندروید بهتر است؟‌ از لحاظ قابلیت‌های فنی، هر دو تقریباً مشابه یکدیگر هستند، ولی اگر یک کاربر غیر فنی عمیقاً اعتقاد داشته باشد که آیفون یک گوشی سحرآمیز است، در نتیجه آیفون حداقل برای آن تک‌کاربر، یک گوشی سحرآمیز می‌شود. ادراک احساسی و تصورات ما تشکیل‌دهندۀ واقعیت هستند. در حقیقت «تصور، نود درصد از واقعیت است.»</p>
	<p dir="rtl" class="block_87">وسوسه‌برانگیز است که به اشتباه این‌طور فکر کنیم که بهترین راه برای پیروزی در این بازی، شرکت نکردن در بازی است. ولی باید توجه داشت که بازاریابی بازی‌ای نیست که بتوان از آن صرف‌نظر کرد. حتی برای اینکه بتوانید نرم‌افزار خود را صرفاً عرضه کنید و در معرض دید کاربران قرار دهید، نیاز به یک تدبیر حداقلی در زمینۀ تبلیغات و بازاریابی دارید. اگر دربارۀ آن هوشمندانه عمل کنید، متوجه می‌شوید که بازاریابی می‌تواند نیرویی باشد که تلاش‌های شما در مهندسی نرم‌افزار را چند برابر می‌کند. در این بخش، توصیه‌هایی بنیادی را برای در دست گرفتن کنترل امور بازاریابی بر پایۀ اصول <span dir="ltr" class="calibre3">HRT</span> بیان می‌کنیم. </p>
	<p dir="rtl" class="block_2"> </p>
	<p dir="rtl" class="block_2"> </p>
	</body></html>
