<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<p dir="rtl" class="block_88" id="calibre_pb_102">اولویت اول را به کاربران بدهید</p>
	<p dir="rtl" class="block_87">وقتی می‌گوییم اولویت اول با کاربران است، منظورمان این است که شما و تیمتان باید تمام تلاشتان را انجام دهید تا نحوۀ کار با نرم‌افزار جدید را راحت‌تر کنید. گاهی این کار به معنی حل یک سری مسائل سخت مهندسی است، ولی معمولاً به این معنی است که باید به جای کاربران در مورد طراحی ظاهری نرم‌افزار تصمیمات سختی بگیرید؛ به نحوی که قدرت تصمیم‌گیری بیش از اندازه به کاربران داده شود. به این موضوع «تنبلی محصول» می‌گوییم. تنبلی از نظر بعضی از افراد ویژگی مثبتی برای برنامه‌نویسان تلقی می‌شود؛ چرا که معمولاً برنامه‌نویسانِ تنبل کارهای بیشتری را به صورت خودکار طراحی می‌کنند. از طرف دیگر، تنبلی در محصول باعث رنج و دردسر زیادی برای کاربران می‌شود. طراحی واسط کاربری‌ای که استفاده از آن برای همه راحت باشد، یکی از بزرگ‌ترین چالش‌های توسعۀ نرم‌افزار است. </p>
	<p dir="rtl" class="block_87">یکی از مثال‌های معمول در تنبلی محصول وقتی است که کاربران بیش از اندازه حق انتخاب داشته باشند. امروزه مردم محصولات ماکروسافت آفیس<sup class="calibre6"><a id="back_note_115" href="index_split_224.html#note_115" title="115" class="noteref">115</a></sup> در اواخر دهۀ ۹۰ را که پر از نوارهای دکمه‌های متفاوت بودند مسخره می‌کنند. آن نرم‌افزارها برای راحتی بیشتر! همۀ امکانات موجود را در قالب دکمه‌های مختلف در اختیار کاربران قرار می‌دادند. یکی از لطیفه‌های طراحان واسط کاربری، برگرفته از همین ایده است، وقتی که بیش از اندازه شدید می‌شود:‌</p>
	<p dir="rtl" class="block_87"><span dir="ltr" class="calibre3"><img src="images/214.png" alt="Image" class="calibre55"/></span></p>
	<p dir="rtl" class="block_90"><span class="text_17">حق انتخاب بیش از اندازه، سرسام‌آور، ترسناک و گیج‌کننده است؛ </span><span class="text_18">حتی دربارۀ اینکه چطور داشتن انتخاب‌های زیاد باعث ایجاد اضطراب و افسردگی می‌شود کتاب‌های مختلفی نوشته شده‌اند.<sup class="calibre6"><a id="back_note_116" href="index_split_225.html#note_116" title="116" class="noteref">116</a></sup> </span><span class="text_17">حتی وقتی می‌خواهید به کاربران امکان تنظیم سلیقه‌ها و علاقه‌شان را نشان بدهید نیز باید وسواس به خرج دهید. آیا می‌دانید اِدورا<sup class="calibre6"><a id="back_note_117" href="index_split_226.html#note_117" title="117" class="noteref">117</a></sup>  که یک نرم‌افزار محبوب برای ارسال و دریافت ایمیل بود، سی صفحۀ مختلف برای تنظیم سلیقه‌ها داشت؟! وقتی که کاربران باید فرمی را با اطلاعاتشان پر کنند، در مورد نوع اطلاعات واردشده زیاد سخت نگیرید. خودتان مشکل فاصله‌های اضافه، نقطه‌گذاری و </span><span class="text_33">…</span><span class="text_17"> را حل کنید. کاربر را مجبور به تجزیه و تحلیل اطلاعات ورودی‌اش نکنید. توهین‌آمیز است وقتی که ببینیم برنامه‌نویس می‌توانسته واسط کاربری را ساده‌تر کند، ولی اهمیتی به این کار نداده است. </span></p>
	</body></html>
