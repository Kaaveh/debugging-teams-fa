<!DOCTYPE html>
    <html>
    <head>
        <meta charset="UTF-8">
        <title>رهبر خدمتگزار</title>
        <style>
</style>
        
        <link rel="stylesheet" href="https://cdn.jsdelivr.net/gh/Microsoft/vscode/extensions/markdown-language-features/media/markdown.css">
<link rel="stylesheet" href="https://cdn.jsdelivr.net/gh/Microsoft/vscode/extensions/markdown-language-features/media/highlight.css">
<style>
            body {
                font-family: -apple-system, BlinkMacSystemFont, 'Segoe WPC', 'Segoe UI', 'Ubuntu', 'Droid Sans', sans-serif;
                font-size: 14px;
                line-height: 1.6;
            }
        </style>
        <style>
.task-list-item { list-style-type: none; } .task-list-item-checkbox { margin-left: -20px; vertical-align: middle; }
</style>
        
        
        
    </head>
    <body class="vscode-light">
        <div dir="rtl">
<h2 id="رهبر-خدمتگزار">رهبر خدمتگزار</h2>
<p>به نظر می رسد که نوعی بیماری خطرناک به مدیران جدید سرایت می کند که فراموش می کنند که مدیران گذشته خودشان چه بد رفتاری هایی با آنها داشته اند. مدیران جدید غفلتاً شروع میکنند به تکرار اشتباهات مدیران سابق خودشان. این اشتباهات شامل موارد موارد پیش روست ولی به آنها محدود نمی شود: مدیریت ذره بینی و کنترلگرانه، غفلت از کم کاری بعضی افراد، و استخدام افراد بله قربان گو. اگر این بیماری در همان ابتدا و به سرعت درمان نشود، می تواند کل تیم را به کشتن دهد.</p>
<p>وقتی که برای اولین بار به پست مدیریت ارتقا پیدا کردیم، بهترین توصیه را از استیو وینتر یکی از مدیران بلند پایه بخش مهندسی در گوگل دریافت کردیم: &quot;مهم ترین نکته در مدیریت این است که باید در مقابل وسوسه کنترل کردن ایستاد.&quot;. یکی از وسوسه های هر مدیر جدیدی این است که دائماً اعضای تیمش را سرپرستی و &quot;مدیریت&quot; کند. به هر حال مدیریت همن است دیگر، مگر نه؟ نتیجه این کار معمولاً مصیبت بار خواهد بود.</p>
<p>درمان این بیماری در مدیریت استعمال مقدار قابل توجهی از دارویی است به نام &quot;خدمتگزاری در مدیریت&quot;. این دارو نام مؤدبانه ای است برای این که بگوییم مهم ترین کاری که یک مدیر می تواند انجام دهد این است که مثل یک پیشکار، در خدمت سلامت روحی و جسمی اهل خانه باشد. شما به عنوان یک رهبر خدمتگزار، باید محیطی بر پایه تواضع، احترام و اعتماد (اصول HRT) در تیمتان ایجاد کنید. این کار به این معنی است که موانع کاغذ بازیهای اداری را در مقابل یک عضو تیم بردارید، کمک کنید تا تیم شما به توافق جمعی برسد، یا حتی وقتی اعضای تیم شما مجبورند که تا دیروقت کار کنند برایشان شام تهیه کنید. یک مدیر خدمتگزار، چاله های سر راه تیم را پر می کند تا مسیر برای مهندسین هموار شود، و از این که دست خود را به کار آلوده کند هراسی ندارد. تنها &quot;مدیریتی&quot; که یک رهبر خدمتگزار انجام می دهد، مدیریت سلامتی فنی پروژه و فردی اعضای تیم است. هر چند که مدیریت فنی ممکن است ساده تر و در نتیجه وسوسه برانگیز تر به نظر برسد، مدیریت سلامت روحی و فردی اعضای تیم نیز به همان اندازه اهمیت دارد، هر چند که معمولاً بی نهایت سخت تر است.</p>
</div>

    </body>
    </html>