<!DOCTYPE html>
    <html>
    <head>
        <meta charset="UTF-8">
        <title>فصل سوم</title>
        <style>
</style>
        
        <link rel="stylesheet" href="https://cdn.jsdelivr.net/gh/Microsoft/vscode/extensions/markdown-language-features/media/markdown.css">
<link rel="stylesheet" href="https://cdn.jsdelivr.net/gh/Microsoft/vscode/extensions/markdown-language-features/media/highlight.css">
<style>
            body {
                font-family: -apple-system, BlinkMacSystemFont, 'Segoe WPC', 'Segoe UI', 'Ubuntu', 'Droid Sans', sans-serif;
                font-size: 14px;
                line-height: 1.6;
            }
        </style>
        <style>
.task-list-item { list-style-type: none; } .task-list-item-checkbox { margin-left: -20px; vertical-align: middle; }
</style>
        
        
        
    </head>
    <body class="vscode-light">
        <div dir="rtl">
<h1 id="فصل-سوم">فصل سوم</h1>
<h2 id="هر-قایقی-یک-کاپیتان-لازم-دارد">هر قایقی یک کاپیتان لازم دارد</h2>
<p>حتی اگر به جان مادرتان قسم خورده باشید که هیچ وقت نمی خواهید یک &quot;مدیر&quot; شوید، بالاخره در برهه از زندگی کاریتان تصادفاً مجبور خواهید شد که پروژه ای را مدیریت کنید. این فصل به شما یاد می دهد که در چنین حالتی چگونه عمل کنید.</p>
<p>ده ها کتاب برای مدیران و با موضوع مدیریت نوشته شده است. اما این فصل برای آن دسته از اعضای تیم صحبت می کند که به طور اتفاقی خودشان را در جایگاه رهبری و مدیریت یک پروژه می بینند. بیشتر آدم ها به دلایل مختلف از مدیر بودن واهمه دارند، ولی هیچ تیمی نمی تواند بدون یک رهبر کارهایش را پیش ببرد. هدف ما این نیست که شما را متقاعد کنیم که مدیر بشوید (هرچند که ما هر دو اکنون مدیر هستیم!). ما به دنبال این هستیم که به شما نشان دهیم چرا تیم ها به مدیریت نیاز دارند، چرا عده ای از رهبری تیمشان گریزانند، و چرا بهترین مدیران، تیمشان را بر پایه و اساس اصول تواضع، احترام و اطمینان مدیریت می کنند. علاوه بر آن، درباره الگوهای درست و غلط مدیریت نیز صحبت خواهیم کرد.</p>
<p>یادگیری زیر و بم مدیریت به شما کمک خواهد کرد که کنترل کار خودتان را به دست بگیرید. اگر می خواهید صرفاً یک مسافر نباشید و سکان قایق تیمتان را هدایت کنید، لازم است که اصول آن را یاد بگیرید تا قایق را در گل فرو نکنید.</p>
</div>

    </body>
    </html>