<!DOCTYPE html>
    <html>
    <head>
        <meta charset="UTF-8">
        <title>مردم مانند گل و گیاه هستند</title>
        <style>
</style>
        
        <link rel="stylesheet" href="https://cdn.jsdelivr.net/gh/Microsoft/vscode/extensions/markdown-language-features/media/markdown.css">
<link rel="stylesheet" href="https://cdn.jsdelivr.net/gh/Microsoft/vscode/extensions/markdown-language-features/media/highlight.css">
<style>
            body {
                font-family: -apple-system, BlinkMacSystemFont, 'Segoe WPC', 'Segoe UI', 'Ubuntu', 'Droid Sans', sans-serif;
                font-size: 14px;
                line-height: 1.6;
            }
        </style>
        <style>
.task-list-item { list-style-type: none; } .task-list-item-checkbox { margin-left: -20px; vertical-align: middle; }
</style>
        
        
        
    </head>
    <body class="vscode-light">
        <div dir="rtl">
<h2 id="مردم-مانند-گل-و-گیاه-هستند">مردم مانند گل و گیاه هستند</h2>
<p>همسر فیتز، کوچک ترین خواهر بین ۶ فرزند است. مادر او کار سخت بزرگ کردن آنها را به عهده داشت. فیتز از مادرخانمش پرسید که چطور این کار را &quot;مدیریت&quot; می کرد و او اینطور پاسخ داد که بچه ها مثل گل و گیاه می مانند، بعضی شبیه کاکتوس هستند که آفتاب زیاد و آب کم میخواهند. عده ای شبیه به بنفشه آفریقایی هستند که به نور غیر مستقیم و خاک نم دار نیاز دارند. و بعضی دیگر مثل بوته گوجه فرنگی برای رشد نیازمند مقداری کود هستند. اگر برای همه ۶ فرزند خود به یک اندازه آب و نور فراهم کنید، ممکن است مساوات را رعایت کرده باشید ولی به احتمال قوی نیاز هیچ یک از آنها را برآورده نخواهید کرد.</p>
<p>PHOTO HERE</p>
<p>اعضای تیم شما هم مثل گل و گیاه هستند که بعضی نور و بعضی آب بیشتر نیاز دارند. عده ای از آنها نیز… کود بیشتری میخواهند! وظیفه شما به عنوان رهبر تیم این است که تشخیص دهید هر یک از افراد تیم به چه چیزی و در چه زمانی نیاز بیشتری دارند.</p>
<p>با این جدول توجه کنید:</p>
<p>PHOTO HERE</p>
<p>برای این که تمام تیمتان را در ناحیه مطلوب نگه دارید، باید به کسانی که درگیر کارهای یکنواخت و تکراری شده اند انگیزه بیشتری بدهید و افرادی که تمرکزشان را به دلیل هیجان برای کارهای گوناگون از دست می دهند، به سمت هدف تیم هدایت کنید. و البته آن دسته از اعضای تیم که گیج و سردرگم هستند هم نیاز به انگیزه مضاعف و هم رهبری دقیق تر دارند. بنابراین به جای نور و آب، برای تک تک اعضای تیمتان باید ترکیبی مناسب از انگیزه و هدایت را فراهم کنید. فراموش نکنید که انگیزه یا رهبری بیش از اندازه وقتی کسی به آنها نیازی نداشته باشد در عمل باعث اذیت و آزار آن عضو تیم شما می شود.</p>
<p>راهنمایی افراد به سمت هدف مطلوب خیلی سخت نیست. فقط کمی مهارت اداری و اندکی آگاهی از مراحل کار را لازم دارد تا بتوان هدف را به شکل مراحل کوچک و قابل مدیریت در آورد. با همین ابزار ساده می توان یک مهندس سردرگم را به مسیر درست هدایت کرد (قبول، موضوع به این سادگی هم نیست. ولی در فصل های پیش درباره این موضوع مفصل صحبت کردیم.). ولی کمک برای ایجاد انگیزه بسیار پیچیده تر و مفصل تر است.</p>
</div>

    </body>
    </html>