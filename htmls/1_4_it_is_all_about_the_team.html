<!DOCTYPE html>
    <html>
    <head>
        <meta charset="UTF-8">
        <title>مهم، تیمه!</title>
        <style>
</style>
        
        <link rel="stylesheet" href="https://cdn.jsdelivr.net/gh/Microsoft/vscode/extensions/markdown-language-features/media/markdown.css">
<link rel="stylesheet" href="https://cdn.jsdelivr.net/gh/Microsoft/vscode/extensions/markdown-language-features/media/highlight.css">
<style>
            body {
                font-family: -apple-system, BlinkMacSystemFont, 'Segoe WPC', 'Segoe UI', 'Ubuntu', 'Droid Sans', sans-serif;
                font-size: 14px;
                line-height: 1.6;
            }
        </style>
        <style>
.task-list-item { list-style-type: none; } .task-list-item-checkbox { margin-left: -20px; vertical-align: middle; }
</style>
        
        
        
    </head>
    <body class="vscode-light">
        <div dir="rtl">
<h2 id="مهم-تیمه">مهم، تیمه!</h2>
<p>خوب بیاین به عقب برگردیم و تمام این ایده هایی که مطرح کردیم رو روی هم بذاریم.
اصل صحبت ما اینه که بگیم در دنیای برنامه نویسی، فردگرایی خیلی به ندرت پیدا میشه. حتی اگه هم وجود داشته باشه، اونا هیچ وقت به تنهایی به موفقیت های خارق العاده دست پیدا نمی کنند. تقریبا همیشه پشت سر دستاوردهایی که دنیا رو تکون دادند، جرقه یه ایده ناب به همراه تلاش قهرمانانه یه تیم نهفته است. هدف واقعی، ساختن یه تیم از فوق ستاره هاست، و این کار وحشتناک سخته. بهترین تیم ها اونایی هستند که از فوق ستاره هاشون هوشمندانه استفاده می کنند. عملکرد یک گروه به عنوان یک تیم، همیشه از حاصل جمع کارآیی تک تک افرادش، بیشتره.</p>
<p>به زبان ساده تر، برنامه نویسی یه کار تیمیه. ممکنه درک این موضوع سخت باشه چون تمام پیش فرض های ما از قهرمان سازی نابغه های دنیای کامپیوتر رو به هم میریزه. ولی بیاین مثل یه شعار تکرارش کنیم: برنامه نویسی، یه کار تیمیه!</p>
<p>PHOTO HERE!!</p>
<p>وقتی توی لونه تنهایی خودتون کد نویسی میکنید، نابغه بودن کافی نیست. هیچ وقت با قایم شدن و در خفا روی یه پروژه سری کار کردن، دنیا رو تکون نخواهید داد و نتیجه کارتون بقیه رو شگفت زده نخواهد کرد. حتما لازمه که با بقیه کار کنید. رویا و هدف خودتون رو با دیگران در میان بذارین. کار رو بین افراد تقسیم کنید و از کار همکارهاتون چیزهای جدید یاد بگیرین.</p>
<p>چندتا نرم افزار موفق یا قطعه ای از نرم افزار رو میتونین توی دنیا نام ببرین که بصورت گسترده توسط خیلی ها استفاده میشن ولی واقعا فقط و فقط توسط یه نفر نوشته شده باشند؟ <sup>۱</sup>
شعار کار تیمی بودن برنامه نویسی رو بارها در جاهای مختلف این کتاب تکرار خواهیم کرد. یه تیم منسجم و کارآمد مثل طلا می مونه و کلید اصلی دروازه موفقیه. تمام تلاش شما باید در راستای رسیدن به این هدف باشه. و این دقیقا موضوع اصلی این کتابه.</p>
<hr>
<p><sup>۱</sup> ممکنه یه نفر بگه
LATEX! <br>
ولی خوب به سختی میشه گفت که
LATEX
داره توسط کلی آدم در دنیای نرم افزار استفاده میشه. مگر اینکه نویسندگان مقالات علمی رو هم در دنیای کامپیوتر و برنامه نویسی لحاظ کنیم.</p>
</div>
    </body>
    </html>