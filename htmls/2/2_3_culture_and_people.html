<!DOCTYPE html>
    <html>
    <head>
        <meta charset="UTF-8">
        <title>فرهنگ و انسانها</title>
        <style>
</style>
        
        <link rel="stylesheet" href="https://cdn.jsdelivr.net/gh/Microsoft/vscode/extensions/markdown-language-features/media/markdown.css">
<link rel="stylesheet" href="https://cdn.jsdelivr.net/gh/Microsoft/vscode/extensions/markdown-language-features/media/highlight.css">
<style>
            body {
                font-family: -apple-system, BlinkMacSystemFont, 'Segoe WPC', 'Segoe UI', 'Ubuntu', 'Droid Sans', sans-serif;
                font-size: 14px;
                line-height: 1.6;
            }
        </style>
        <style>
.task-list-item { list-style-type: none; } .task-list-item-checkbox { margin-left: -20px; vertical-align: middle; }
</style>
        
        
        
    </head>
    <body class="vscode-light">
        <div dir="rtl">
<h2 id="فرهنگ-و-انسانها">فرهنگ و انسانها</h2>
<p>فعالیت های خلاقانه مثل برنامه نویسی با کارهای یدی مثل قراردادن یه سری قطعه روی نوار تولید کارخانه متفاوته. برای انجام دادن بعضی از کارها، چند روز آموزش و یه سری ابزار ساده کافی هستند، و وقتی کارگر شما تصمیم میگیره که کار رو رها کنه، یا کلا خیلی خوب کار نکنه، شما به راحتی می تونین شخص جدیدی رو جایگزین کنید تا کار ادامه پیدا کنه. در کارهای یدی، کارگران فعالیت های به نسبت ساده ای رو با پیروی از دستورالعمل ها انجام می دهند و کارشان خیلی نیازی به تفکر خلاقانه یا قدرت حل مساله نخواهد داشت. در دنیای نرم افزار ولی مهندسین به توانایی بسیار زیادی در راستای تفکر خلاقانه نیاز دارند<sup>۱</sup>
. اگر شما دنبال تولید یک نرم افزار فوق العاده هستید، به مهندسین خارق العاده نیز احتیاج دارید. و اگر میخواهید که مهندسین خارق العاده شما، به نحو احسن کار کنند و در تیم شما باقی بمانند، باید فرهنگ تیمی ای خلق کنید که به مهندسین اجازه بده تا با خیال راحت نظراتشون رو مطرح کنند و در تصمیم گیری های اساسی نقش داشته باشند.</p>
<p>برای داشتن مهندسین عالی در تیمتون، ابتدا باید با استخدام ... امم… تعدادی مهندس عالی شروع کنید. درسته که این جمله عجیب به نظر میرسه ولی واقعیت امر اینه که بیشتر مهندسین خوب، دوست دارند که با مهندسین عالی دیگه هم تیمی باشند. بیشتر مهندسین خوبی که ما می شناسیم به سمت تیم هایی جذب میشوند که در آنها بتوانند از بزرگان صنعت برنامه نویسی چیزهای جدید یاد بگیرند. <sup>۲</sup>. سوال ایجاست که در مرحله اول چطور می شود چنین بزرگانی را جذب تیم کرد؟</p>
<p>برای شروع باید گفت که بزرگان دنیای برنامه نویسی، نه تنها دوست دارند که در تولید نرم افزار و برنامه نویسی شرکت کنند، بلکه دوست دارند که در طول مراحل طراحی و تصمیم گیری محصول نیز نقش داشته باشند. این یعنی مدیریت شما باید تا حدودی &quot;اجماع محور&quot; و با توجه به رای و نظر کلی گروه باشد. در حالت مدیریت بالا به پایین، مهندس برتر (آلفا)، رهبر فنی تیم خواهد بود و سایر مهندسین به عنوان اعضای تیم استخدام شده اند. دلیل این امر این است که سایر اعضای تیم هزینه کمتری دارند و به راحتی می توان بر آنها ریاست کرد. نتیجه این خواهد شد که شما برای استخدام برنامه نویسان درجه اول با مشکل مواجه می شوید. مهندسین خارق العاده چرا باید مسافر اتوبوس شما باشند، در حالی که می توانند در شرکت های دیگر راننده اتوبوس باشند؟ در حالت مدیریت اجماع محور اما، تمام اعضای تیم در مراحل تصمیم گیری نقش دارند.</p>
<p>خیلی از آدم ها وقتی اسم &quot;تیم اجماع محور&quot; رو میشنوند به یه مشت آدم ژولیده پولیده فکر می کنند که در بیابان دور یک آتش در حال خواندن &quot;کومبایا کومبایا&quot; می رقصند و هیچ تصمیمی نمیگیرند و کاری رو به آخر نمی رسانند. ولی این کلیشه بیشتر در مورد یک تیم ناکارآمد صدق می کند تا یک تیم اجماع محور. منظور ما از کلمه &quot;اجماع&quot; در اینجا این است که تمام اعضای تیم نسبت به کار حس مالکیت داشته و در قبال موفقیت محصول نهایی احساس مسوولیت می کنند. و رهبران تیم از ته دل به نظرات اعضای تیم گوش میکنند (با یک تاکید خاص روی ستون &quot;احترام&quot; از اصول HRT). این به این معنیست که گاهی اوقات بحث و تبادل نظر طولانی برای موفقیت محصول نرم افزاری مورد نیازه، و بعضی اوقات تیم به این نتیجه میرسه که باید سریع تر جلو بروند. در حالت تصمیم گیری های سریع، ممکن است تیم به این نتیجه برسد که بهتر است به تصمیم رهبران فنی تیم اعتماد کند<sup>۳</sup>. برای اینکه این امر به وقوع بپیوندد، همه اعضای تیم باید روی اهداف کلی تیم هم عقیده باشند. چه باور کنید چه نکنید، کلید رسیدن به این حالت در نوشتن &quot;شرح ماموریت&quot; تیم نهفته است که در ادامه این فصل به آن می پردازیم.</p>
<p>نحوه رفتار و برخورد اعضای تیم با همدیگر نیز به اندازه نحوه تصمیم گیری در تیم شما اهمیت دارد. اگر فرهنگ تیمی شما طوری باشد که افراد با هم دست به یقه می شوند یا بر سر هم جیغ و فریاد می کشند، تیم شما، اعضای خشن و پرخاشگر رو جذب خواهد کرد و فضایی پر از خودپرستی و غرور نابه جا تولید می کند ( و حقیقتا به طور خاص، بیشتر خانم هایی که ما میشناسیم از این طور تیم ها دوری میکنند). اگر فرهنگ تیمتان رو بر پایه ستون های HRT استوار کنید که اعضای تیم با یکدیگر با احترام رفتار کرده و برای انتقاد سازنده از همدیگر تلاش کنند، نه تنها افراد بیشتر و بهتری را جذب می کنید بلکه میزان بالاتری از وقت و انرژی خود را روی تولید نرم افزار متمرکز می کنید. داشتن غرور و افتخار تیمی مفیده. ولی تیمی که در غرور های فردی اعضا محو بشه، در مسیر شکست قرار داره. در فصل چهارم درباره راه های جلوگیری ازین اتفاق صحبت خواهیم کرد.</p>
<p>انتقاد سازنده، از ضرورت های رشد و پیشرفت هر شخص یا تیمیه. ولی بیشتر انسان ها تلاش خودشون رو میکنند تا از دریافت انتقاد فرار کنند. علت این فرار در بعضی مواقع شاید عدم اعتماد به نفس باشه ولی در اکثر اوقات علت اینه که آدم ها فکر میکنند باید در قبال هر نظر یا انتقادی کاری انجام بدهند و تغییر کنند، حتی اگر آن انتقاد خاص را قبول نداشته باشند. بهترین خصوصیت دریافت انتقاد سازنده اینه که شما این توانایی رو دارین که انتخاب کنید کدام قسمت از یک انتقاد رو قبول دارین و در مقابل کدام قسمت نمی خواهید کار خاصی انجام دهید. مثلا فرض کنید که شما میخواهید برای یک مصاحبه شغلی آماده شوید و لباس مورد علاقه خودتون رو پوشیدید. پیش یک دوست قابل اعتماد می روید و نظرش رو درباره ظاهر خود می پرسید. اگر او بگوید که &quot;گوشه دندون شما یک تیکه اسفناج چسبیده، و من از لباست خوشم نمیاد&quot;، شما به راحتی می توانید از نخ دندان استفاده کنید ولی لزومی نداره که لباستون رو عوض کنید. انتقاد سازنده یک هدیه است که شما می توانید اون رو قبول یا رد کنید.</p>
<p>اگر به دنبال بهبود کارتون یا حل کردن ایرادهای شخصی خودتون هستید، همین دوستان و همکاران هستند که می توانند به شما کمک کنند تا موانع پیشرفت رو به شما نشون بدهند. بدون نظرخواهی از بقیه، شما اشتباهات و ایرادهای خودتون رو دائما تکرار خواهید کرد. مگر اینکه یک قدرت خارق العاده از خودآگاهی و خویشتن شناسی داشته باشید. به عنوان مثال، پیش از انتشار نهایی این کتاب در رسانه ها، ما از چندین نفر خواستیم که نظرشون رو در مورد نوشته ما بگن. بیشتر این نظرات و انتقادها بسیار دقیق و با ارزش بود. صرف نظر ازینکه نظر شما در مورد این کتاب چیه، این کتاب شدیدا بدتر می بود اگر که ما به پیشنهادهای ارزشمند دیگران اهمیت نمی دادیم یا می ترسیدیم که نظر بقیه رو بپرسیم.</p>
<p>درخواست انتقاد و پیشنهاد نیازمند یک سطح مشخصی از اعتماد به نفسه و ما فکر می کنیم که انتقادهای سازنده راحت ترین نوع نظراتیست که می شود دریافت کرد. از طرف دیگر، دادن انتقاد سازنده به دیگران کار بسیار سختیست و خیلی دشوارتر ازینه که به راحتی کارشون رو زیر سوال ببریم یا مسخره کنیم. البته خود عمل درخواست کردن از دیگران برای نظرشون هم کار آسانی نیست. مردم فرض میکنند که شما صرفا به دنبال تعریف و تمجید از کارتون هستید. اگر دوست یا همکاری رو پیدا کردین که وقتی از او نظرش را می پرسید با شما یک نظر صادقانه و انتقاد سازنده را در میان میگذارد، دو دستی به او بچسبید و از دستش ندهید.</p>
<p>آدم های تند و پرخاشگر معمولا در یک تیم ساکت و آرام، کارآمد تر هستند. ولی انسان های آرام و درونگرا معمولا در یک محیط پر حرارت نمی توانند موفق بشوند یا از کار لذت ببرند. نه تنها شنیدن نظر آنها در چنین محیطی سخت تر است، بلکه خود آنها نیز از بیان نظرات و ایده های خودشون دلسرد می شوند<sup>۴</sup>. اگر دنبال تیمی هستید که درآن بیشتر افراد احساس راحتی کنند و با کارایی بیشتری فعالیت داشته باشند، باید فرهنگ تیمتون رو بر اساس تواضع، احترام و اعتماد برقرار کنید.</p>
<p>فرهنگ های خونسرد و آرام در مقابل انسانهای پرخاشگر بیشتر آسیب پذیر هستند تا فرهنگ های پر حرارت  در مقابل انسان های آرام و خوش برخورد. تیم های ملایم و محترم باید حواسشون به نفوذ انسان های پرخاشگر باشد. بهترین کار این است که با اینطور انسانها درگیر نشوند. بعضی اوقات این وظیفه اعضای ارشد تیم هست که روبروی انسان سلطه جو بایستند تا از آسیب او به سایر افراد خوش برخورد تیم جلوگیری کنند. در فصل چهارم درباره نحوه برخورد با اینطور انسان های &quot;سمی&quot; نیز صحبت خواهیم کرد.</p>
<hr>
<p><sup>۱</sup>
بعضی فکر میکنند که با استخدام یک طراح نرم افزار خارق العاده و یک سری برنامه نویس معمولی، می توانند که نرم افزار خوبی تولید کنند. ما مخالف این نظر نیستیم ولی کارکردن با یک تیم فوق العاده و الهام بخش که دائما شما رو در جهت پیشرفت به چالش کشانده و به شما چیزهای جدید یاد بدهند، به مراتب هیجان انگیزتر خواهد بود.</p>
<p><sup>۲</sup>
مهندسین خیلی خوب، به دنبال رهبران خیلی خوب هم هستند. چرا که رهبران بد، نه تنها اعتماد به نفس کافی برای سر و کله زدن با مهندسین حرفه ای را ندارند، بلکه عمدتا بر سر کارمندانشان اربابی میکنند.</p>
<p><sup>۳</sup>
وقتی یک اجماع کلی به دست نمی آید، بعضی از تیم ها تصمیم گیری رو به رهبران فنی خود واگذار میکنند در حالی که بعضی دیگر بین اعضای تیم رای گیری می کنند. مهم نیست تیم شما چه روشی رو برای حل اختلاف انتخاب میکند، مهم این است که همیشه برای حل این نوع اختلافات یک روش رو تکرار و دنبال کنید.</p>
<p><sup>۴</sup>
سوزان کِین یک TED Talk عالی : The Power of Introverts و همچنین یک کتاب در این راستا دارد: The Power of Introverts</p>
</div>

    </body>
    </html>