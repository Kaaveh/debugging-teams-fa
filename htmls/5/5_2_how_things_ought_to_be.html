<!DOCTYPE html>
    <html>
    <head>
        <meta charset="UTF-8">
        <title>جوری که شرایط باید باشند</title>
        <style>
</style>
        
        <link rel="stylesheet" href="https://cdn.jsdelivr.net/gh/Microsoft/vscode/extensions/markdown-language-features/media/markdown.css">
<link rel="stylesheet" href="https://cdn.jsdelivr.net/gh/Microsoft/vscode/extensions/markdown-language-features/media/highlight.css">
<style>
            body {
                font-family: -apple-system, BlinkMacSystemFont, 'Segoe WPC', 'Segoe UI', system-ui, 'Ubuntu', 'Droid Sans', sans-serif;
                font-size: 14px;
                line-height: 1.6;
            }
        </style>
        <style>
.task-list-item { list-style-type: none; } .task-list-item-checkbox { margin-left: -20px; vertical-align: middle; }
</style>
        
        
        
    </head>
    <body class="vscode-light">
        <div dir="rtl">
<h2 id="جوری-که-شرایط-باید-باشند">جوری که شرایط باید باشند</h2>
<p>اداره امور یک شرکت از دیدگاه شما در دو سطح انجام می شوند. سطح اول: مدیر شما، که بیشتر وقتتان را به او سر و کار دارید. و سطح دوم: سلسله مراتب اداری پشت مدیر شما، که شامل مدیران میانی، هیئت رئیسه، تیم فروش، وکلا و … می باشند.</p>
<h3 id="تجربه-ایده-آل-یک-کارمند">تجربه ایده آل یک کارمند</h3>
<p>اگر مدیر شما یک رهبر خدمتگزار باشد که با به کارگیری اصول HRT عمیقاً برای پیشرفت کاری و حرفه ای شما تلاش کند، با به کارگیری تکنیک های زیر می توانید هم کار او را ساده تر کنید و هم در زندگی کاری خود به موفقیت های بیشتری برسید.</p>
<p>PHOTO HERE</p>
<p>به دنبال مسئولیت های اضافه در کنار وظایف اصلی خود باشید. مثل مورد علاقه ما در این رابطه، یک جنگلبان است که شاگرد خود را برای از بین بردن یک درخت پیر و آسیب دیده به جنگل می فرستد. شاگرد اگر فقط روی وظیفه ای که به او محول شده تمرکز کند، درخت مورد نظر را قطع کرده و سربلند و با افتخار باز میگردد. اما اگر با دید بازتری به مسئولیتش نگاه کند، درون جنگل می رود، درخت مورد نظر را قطع می کند، نقشه سایر درخت های پیر و آسیب دیده ای که در مسیر مشاهده کرده را تهیه میکند و به همراه یک طرح پیشنهادی برای از بین بردن آنها باز میگردد تا با جنگلبان در راستای قطع آنها نیز مشورت کند و اجازه بگیرد. در نتیجه این کار، در آینده هر زمانی که جنگلبان به دنبال شخصی برای انجام دادن یک کار دقیق بود، به سراغ همین شاگرد خود خواهد آمد چرا که نه تنها از انجام دادن کار مطمئن است بلکه نگرانی و فشار فکری کمتری نیز متحمل می شود.</p>
<p>PHOTO HERE</p>
<p>چنین حرکت فعالانه و مسئولانه ای بار کاری مدیر شما را کاهش می دهد و باعث می شود حداقل یک موضوع کمتری برای نگرانی داشته باشد. این کار بیانگر توانایی شما در راستای قبول مسئولیت های بیشتر در کنار وظایف اصلی، و تمایل برای خروج از حاشیه امن و امتحان کردن مهارت های جدید نیز می باشد، به خصوص وقتی که ریسک و خطر کردن در تیم شما تشویق شود و افراد از اشتباه کردن در هراس نباشند.</p>
<p>خطر کنید و از شکست نترسید. در رابطه با اهمیت ریسک کردن و پذیرش سریع شکست در فصل های سوم و چهارم مفصلاً صحبت کردیم. در کنار یک رهبر روشنفکر، ناکامی و شکست سریع ترین راه برای یادگیری، درک محدودیت ها و رشد مهارت های شخصیست. یکی از دوستان ما، استیو هِیمن، که دائماً برای کار در سفر است معتقد است: &quot;اگر حداقل یک بار در سال از پروازتان جا نمانید، همیشه بیش از اندازه زود در فرودگاه حاضر می شوید!&quot; این استعاره به خوبی در مورد تولید هر نوع محصولی صدق می کند: اگر حداقل سالی یک بار شکست نخورید، یعنی به اندازه کافی ریسک و خطر نمی کنید. همانند موضوع قبول مسئولیت های بیشتر، ریسک کردن نیز بیانگر توانایی شما در قبول کارهای بزرگتر و مهمتر است.</p>
<p>اگر در کار خود ریسک نکنید، کمتر شکست میخورید ولی موفقیت های بزرگ کمتری نیز به دست می آورید. یک مدیر خوب دوست دارد تا اعضای تیمش محدودیت ها را کنار بزنند و ببینند چه کارهای دیگری را میتوانند انجام دهند و در این راستا چیزهای جدیدی یاد بگیرند. وقتی در کاری با شکست مواجه می شوید، مسئولیت آن را به عهده بگیرید، به دنبال مقصر نشان دادن دیگران نباشید، و تمام مراحل کار همراه با درس های آموخته شده و راه های جلوگیری از تکرار اشتباه را مکتوب کنید. سپس دوباره از نو به دنبال ریسک جدید باشید.</p>
<p>بزرگسالانه رفتار کنید. توصیه ای دیگر که شاید واضح و مبرهن به نظر بیاید این است که شما خود مسئول طرز رفتار بقیه با خودتان هستید. مدیران بد با اعضای تیمشان مثل بچه ها رفتار میکنند. اگر در گذشته با چنین مدیرانی سر و کله زده اید احتمالاً به صورت پیشفرض رفتار مشابهی از سایر مدیران نیز انتظار خواهید داشت.</p>
<p>موضوعاتی که به نظرتان مشکوک هستند را به چالش بکشید. اگر مدیر شما تصمیمی اتخاذ می کند که فکر میکنید اشتباه است، از سوال کردن و به چالش کشیدن او نترسید. هر چند ممکن است مخالفت شما مانع اجرای آن تصمیم نشود ولی روحیه &quot;بله قربان&quot; گویی هیچ کمکی به مدیر شما برای رهبری بهتر نخواهد کرد.</p>
<p>مدیر شما عیب غیب ندارد. دائماً مدیرتان را در جریان پیشرفت کارهایتان قرار دهید، قبل از آنکه لازم شود که او از شما درباره وضعیت مسئولیت هایتان سوال کند. وقتی در کارتان با مانعی برخورد میکنید، یا موفقیتی به دست می آورید یا نیاز به کمکی دارید، یک پیام کوتاه برای مدیرتان ارسال کنید. بدین روش همیشه مطمئن خواهید بود که مدیر شما از کارهای شما با خبر است. گاهی بعضی از افراد از این حیله برای سر و کله زدن با مدیرانی که در کوچکترین کارها و مسئولیت ها دخالت های بی جا میکنند استفاده میکنند. اگر مدیر شما مدام از شما در رابطه با کارتان سوال میکند، با ارسال مرتب گزارش کار قبل از اینکه او فرصت سوال کردن از شما را پیدا کند می توانید خود را از دست او آزاد کنید.</p>
<p>تمام این فنون و مهارت ها فقط زمانی که شما در یک شرکت با ساختار سازمانی کارآمد مشغول کار هستید می توانند به خوبی جوابگو باشند. ولی وقتی شرایط شرکت ایده آل نیست، چطور؟</p>
</div>

    </body>
    </html>