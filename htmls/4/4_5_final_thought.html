<!DOCTYPE html>
    <html>
    <head>
        <meta charset="UTF-8">
        <title>نتیجه</title>
        <style>
</style>
        
        <link rel="stylesheet" href="https://cdn.jsdelivr.net/gh/Microsoft/vscode/extensions/markdown-language-features/media/markdown.css">
<link rel="stylesheet" href="https://cdn.jsdelivr.net/gh/Microsoft/vscode/extensions/markdown-language-features/media/highlight.css">
<style>
            body {
                font-family: -apple-system, BlinkMacSystemFont, 'Segoe WPC', 'Segoe UI', system-ui, 'Ubuntu', 'Droid Sans', sans-serif;
                font-size: 14px;
                line-height: 1.6;
            }
        </style>
        <style>
.task-list-item { list-style-type: none; } .task-list-item-checkbox { margin-left: -20px; vertical-align: middle; }
</style>
        
        
        
    </head>
    <body class="vscode-light">
        <div dir="rtl">
<h2 id="نتیجه">نتیجه</h2>
<p>در این فصل داستان ها و شخصیت های زیادی را شرح دادیم. پس از شنیدن تمام نکات حق دارید اگر یک حسی از بدبینی و دشمن پنداری در ته دل شما شکل گرفته باشد. ولی یادتان باشد که دنیا مملو از آدم های بیشعور نیست. یکی از دوستان ما می گفت: &quot;آره، یه تعداد آدم دیوانه و روانی اون بیرون وجود دارند. فقط اینترنت باعث شده که حس کنیم همین بغل دست ما هستند.&quot;</p>
<p>یا به نقل قول از رابرت هانلن:</p>
<blockquote>
<p>رفتارهای اشتباه افراد ناشی از عدم توجه و حماقت آنهاست نه بدذاتی و کینه ورزی.</p>
</blockquote>
<p>به جای کلمه &quot;حماقت&quot; ما ترجیح میدهیم از &quot;جهالت&quot; یا &quot;بی خبری&quot; استفاده کنیم، ولی ایده کلی جمله یکی است. همانطور که در ابتدای فصل توضیح دادیم، دسته بندی آدمها به یک گروه خوب و یک گروه بد بسیار ساده لوحانه است. افرادی که به عمد قصد تخریب فرهنگ تیم شما را داشته باشند به ندرت پیدا می شوند. معمولاً چنین رفتاری ناشی از اطلاعات غلط یا گمراهی آدمهاست. یا حتی شاید آنها از لحاظ اجتماعی خجالتی باشند و با چنین اخلاقی به دنبال توجه سایرین هستند. هر دلیلی که وجود داشته باشد وظیفه شما این نیست که کدخدایی کنید و انسانهای گمراه را از پروژه بیرون کنید. بلکه وظیفه شما این است که روبروی رفتارهای مخرب بایستید و انتظاراتی بر پایه اصول HRT تثبیت کنید تا واکنش های سمی جایی در تیم پیدا نکنند. تمیز دادن این دو از هم نیازمند ذکاوت شما، و ایفای بی نقص این وظیفه نیازمند مهارت شماست.</p>
</div>

    </body>
    </html>