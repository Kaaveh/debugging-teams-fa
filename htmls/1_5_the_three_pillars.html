<!DOCTYPE html>
    <html>
    <head>
        <meta charset="UTF-8">
        <title>ستون های سه گانه</title>
        <style>
</style>
        
        <link rel="stylesheet" href="https://cdn.jsdelivr.net/gh/Microsoft/vscode/extensions/markdown-language-features/media/markdown.css">
<link rel="stylesheet" href="https://cdn.jsdelivr.net/gh/Microsoft/vscode/extensions/markdown-language-features/media/highlight.css">
<style>
            body {
                font-family: -apple-system, BlinkMacSystemFont, 'Segoe WPC', 'Segoe UI', 'Ubuntu', 'Droid Sans', sans-serif;
                font-size: 14px;
                line-height: 1.6;
            }
        </style>
        <style>
.task-list-item { list-style-type: none; } .task-list-item-checkbox { margin-left: -20px; vertical-align: middle; }
</style>
        
        
        
    </head>
    <body class="vscode-light">
        <div dir="rtl">
<h2 id="ستون-های-سه-گانه">ستون های سه گانه</h2>
<p>پیش تر منظورمون رو از کار تیمی در مهندسی نرم افزار بیان کردیم. اگر کار تیمی، بهترین راه برای تولید قوی ترین نرم افزارهاست، چطور میشه یه تیم خوب رو درست یا پیدا کرد؟
کار ساده ای نیست. برای رسیدن به مدینه فاضله در کار تیمی، ابتدا لازمه که سه مهارت اجتماعی که ما اسمشون رو &quot;ستون های سه گانه&quot; میذاریم رو به خوبی یاد بگیرین و بهشون عمل کنید. این سه مهارت، فقط عامل روغن کاری چرخ های روابط اجتماعی نیستند. بلکه شالوده و بنیادی هستند که روابط تیمی سالم روشون استوار می شوند.</p>
<p>تواضع:</p>
<ul>
<li>شما مرکز دنیا نیستید. شما نه معصوم هستید و نه همه چیز دان. شما دید بازی نسبت به بهبود شخصیتون دارین.</li>
</ul>
<p>احترام:</p>
<ul>
<li>شما از ته دل به همکارانتون اهمیت می دهید. با آنها مثل انسان رفتاری میکنید و قدر مهارت ها و دست آورد های اون ها رو می دونید.</li>
</ul>
<p>اعتماد:</p>
<ul>
<li>اطمینان دارین که بقیه انسان های شایسته ای هستند که کار خودشون رو بلدند. شما به اون ها این فرصت رو میدین که هرجا که مناسب بود اختیار امور رو در دست بگیرند.</li>
</ul>
<p>به مجموعه این اصول سه گانه، به اختصار HRT
<sup>۱</sup>
میگوییم و آن را هارت (Heart به معنی قلب) تلفظ میکنیم و نه هِرت (Hurt به معنی آسیب و درد). چرا که هدف ازین اصول، کاهش درد و آسیب رسانی به یکدیگره.
قضیه ای که ما در طول این کتاب سعی در اثباتش داریم هم به همین سه ستون بر میگرده: تقریبا ریشه تمام درگیری های ارتباطی در تیم ها رو میشه در عدم یا کمبود حداقل یکی از اصول تواضع، احترام، و یا اعتماد پیدا کرد. ممکنه ادعای سنگینی به نظر بیاد، ولی بیاین بیشتر بهش فکر کنید. یه رابطه اجتماعی زشت که باعث ناراحتیتون توی زندگی شده رو به خاطر بیارید. در پایه این مجادله،
آیا همه طرفین به اندازه کافی فروتنی و تواضع به خرج دادند؟
آیا رفتار آدم ها با هم بر پایه احترام و ملایمت بود؟
آیا بین افراد دخیل در صحبت، احترام دو طرفه ای وجود داشت؟
ما معتقدیم که این اصول به قدری حائز اهمیت هستند که کل کتاب رو بر اساس اون ها طبقه بندی کردیم. کتاب با تمرکز روی شما شروع میشه تا شما رو قانع کنه که اصول HRT رو درون خودتون تقویت کنید و اونا رو مرکز توجهتون در ارتباطاتتون قرار بدین. همین فصل اول کتاب در همین راستاست. در فصل دوم درباره ساختن یک تیم بر اساس ستون های سه گانه HRT صحبت خواهیم کرد. سپس درباره ساختن فرهنگ تیمی صحبت خواهیم کرد که نقطه ی عطفی در پروسه ساختن یه تیم رویاییه. در مرحله بعدی تمرکزمون رو اون دسته از همکارهایی میذاریم که اگرچه ممکنه عضوی از هسته اصلی تیم ما نباشند، ولی به طور روزانه با ما در ارتباط هستند. مثلا می تونن همکارانی باشند که در تیم های دیگه کار میکنند یا صرفا داوطلبانی باشند که به پروژه ما کمک می کنند. خیلی ازین افراد ممکنه نه تنها به اصول HRT پایبند نباشند، بلکه حتی شاید به طور اصولی انسان های سمی و خطرناکی باشند! اولین قدم اینه که یاد بگیرین چطور تیمتون رو در مقابل این دسته از آدم ها محافظت کنید. هدف نهایی خارج کردن نیش و دندان این آدم ها از فرهنگ تیمی شماست، که خود این کار می تونه یه راه حل عالی برای گسترش تیمتون باشه.</p>
<p>PHOTO HERE</p>
<p>خیلی از تیم ها، عضوی از یه شرکت بزرگ هستند که خود محیط و فرهنگ شرکت می تونه براشون به اندازه آدم های سمی، دست و پاگیر باشه. تفاوت بلد بودن یا بلد نبودن مانور دادن بین این موانع در محیط یه شرکت، می تونه عامل یا بازدارنده عرضه یه محصول باشه.</p>
<p>و در نهایت، نباید کاربران نرم افزارتون رو فراموش کنید. گاهی خیلی راحت میشه وجود اون ها رو از یاد برد ولی کاربران، خون جاری در رگ های پروژه شما هستند. نرم افزار شما بدون افرادی که ازون استفاده کنند، هیچ هدف و مقصودی نخواهد داشت. دقیقا تمام اصول HRT که باید بین افراد تیمتون رعایت کنید، در نحوه ارتباط شما با مشتری هاتون هم صدق می کنه. فواید این نحوه بازخورد با مشتری، به شدت زیاد خواهد بود.</p>
<p>یک لحظه توقف کنید.</p>
<p>احتمالا وقتی این کتاب رو برداشتید، انتظار نداشتید که در حال ثبت نام توی یه جور گروه حمایتی که هر هفته جلسه میذاره باشید. درک می کنیم. سر کله زدن با مشکلات روابط اجتماعی گاهی اوقات میتونه سخت باشه. کار کردن با انسان ها معمولا آشفته، شلوغ، غیرقابل پیش بینی و آزاردهندست. به جای تلاش برای برنامه ریزی و سیاست مداری در روابط اجتماعی، آدم وسوسه میشه که کلا قضیه رو فراموش کنه. وقتی آدم می تونه با یه کامپایلر منطقی و قابل پیش بینی وقت بگذرونه، چه کاریه که خودش رو درگیر مسائل روابط اجتماعی بکنه؟</p>
<p>توجه شما رو به بخشی از سخنرانی معروف
<sup>۲</sup>
ریچارد همینگ جلب می کنم:</p>
<blockquote>
<p>با رفتار محترمانه، گفتن جک و تلاش برای اینکه منشی من بخنده، من کمک و سرویس فوق العاده بهتری دریافت میکنم. مثلا یه روز به یه دلیل احمقانه یه سری سرویس در Murray Hill کار نمی کردند. نپرسید چرا، کار نمی کردند. من هم نیاز داشتم که یه کاری حتما انجام بشه. منشی من با یه نفر در Holmdel تماس گرفت، سوار ماشین شرکت شد، یک ساعت رانندگی کرد و کار من رو راه انداخت و برگشت. یه جورایی جواب همه رفتارهای محترمانه من باهاش و تلاش های من برای خندوندنش رو داد. به وسیله یادگیری و مطالعه دقیق یه سیستم، شما یاد میگیرین که چطور کاری کنید که سیستم در راستای اهداف شما کار کنه.</p>
</blockquote>
<p>نصحیتی که دراین گفته نهفته هست اینه: قدرت روابط اجتماعی رو دست کم نگیرید. در مورد فریب کاری یا گول زدن افراد صحبت نمی کنیم. در مورد ساختن روابط مفید اجتماعی در راستای انجام دادن کارها صحبت میکنیم. همیشه عمر دوستی ها بیشتر از عمر پروژه ها خواهد بود.</p>
<hr>
<p><sup>۱</sup>
حروف ابتدای کلمه انگلیسی برای هر یک از این سه ستون. یعنی: Humility, Respect, Trust</p>
<p><sup>۲</sup> Richard Hamming - “You And Your Research” <a href="http://www.cs.virginia.edu/~robins/YouAndYourResearch.pdf">http://www.cs.virginia.edu/~robins/YouAndYourResearch.pdf</a></p>
</div>
    </body>
    </html>